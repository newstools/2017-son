DIE lewe van ’n 11 maande oue baba is Woensdagmiddag gruwelik kortgeknip. Die kind se pa het per ongeluk oor haar gery toe hy van die werk af gekom het. Die voorval het hom Dinsdag omstreeks 17:30 in Condorstraat, The Hague, in Delft afgespeel. Volgens die bure het die kind glo ongemerk uit die huis gekruip toe sy hoor haar pa maak die hek oop. Die bloedjie se pa, wat ’n 4x4-bakkie ry, het haar nie gesien toe hy by die driveway inry nie en hy het bo-oor haar gery. Die kind is op slag dood. Die gebroke familielede was gister nog te geskok om met Son te praat. Kol. Andrè Traut, ’n polisiewoordvoerder, het die voorval bevestig. Traut het gesê: “Die omstandighede rondom die dood van die baba word ondersoek.”