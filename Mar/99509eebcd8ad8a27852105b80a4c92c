FRANSCHHOEK se polisie is op soek na vermeende winkeldiewe. Die voorvalle het verlede jaar begin en die verdagtes het glo selfs in Kleinmond en Plettenbergbaai toegeslaan. Die moontlikheid dat hulle ook in ander dorpe goed gesteel het, word ondersoek. Mense wat inligting het oor waar die verdagtes hulle bevind, word gevra om die Franschhoek-speurders te bel. Bel AO Leon Boonzaaier by 082 469 6079 of AO Jaco van der Bank by 079 894 1720. Alle inligting sal vertroulik gehanteer word.