DAVID &ldquo;Oompie&rdquo; Cupido het soos mis voor die son verdwyn.Beleggers s&ecirc; hulle wag steeds vir hul uitbetalings van hul 4th PowerInvestment-beleggings.Volgens &rsquo;n ingeligte soek beleggers Cupido met &rsquo;n seer hart.&ldquo;David slaap nou elke aand by sy skoonpa se huis,&rdquo; s&ecirc; die persoon, wat anoniem wil bly. Hy s&ecirc; beleggers is byna elke dag by Cupido se huis om te hoor waar hul geld is.&ldquo;Hy kruip weg vir die mense. Sy agente is ook van vroeg tot laat by Cupido se huis,&rdquo; s&ecirc; die ingeligte.Charlene van Rooi het di&eacute; week op 4th Power Investment se Facebook-blad geskryf: &ldquo;Hoekom betaal die f*kk*n man nie die mense se geld nie? Wie de f*k dink hy is hy?&rdquo; wou sy weet. Ponzi-skemaDit kom nadat die Valke einde verlede jaar toegesak het op Cupido se huis in Touwsrivier waar hy sy maatskappy 4th Power Investments bedryf.Daar word beweer hy bestuur &rsquo;n ponzi-skema met die geld van duisende mense van die plaasgemeenskappe van Worcester, De Doorns en Touwsrivier. Maar mense van oraloor het bel&ecirc;.Son het di&eacute; week berig dat die maatskappy se een rekening wys die saldo op 16 Januarie vanjaar was R5,1 miljoen en op 26 Ja&shy;nuarie was dit &rsquo;n ronde nul. Daar het ook die week weer tussen 20 en 30 mense voor Cupido se huis in Touwsrivier betoog.