&ldquo;LOS my af! Moenie my slaan nie! Los my, asseblief!&rdquo;Dit is die hulpkrete van &rsquo;n agtjarige seuntjie elke aand in sy slaap nadat hy na bewering &rsquo;n tyd lank by sy skool afgeknou is.Die kind is glo so getraumatiseer dat hy steeds &rsquo;n sielkundige sien.Die beweerde voorvalle het by die Prim&ecirc;re Skool Muhammadeyah in Wynberg plaasgevind.Sy ma het vertel: &ldquo;Die kind word al sedert verlede jaar afgeknou, maar ons het nooit gedink dat die situasie s&oacute; erg is nie.&ldquo;Op 7 Februarie vanjaar kon ons dinge egter nie meer ignoreer nie.&rdquo;Die arme seuntjie se kop is op 7 Februarie teen &rsquo;n metaalhek gekap en die boelie het hom ook in sy maag en eiers geskop.&ldquo;Dit was &rsquo;n omdraaipunt en my man kon nie sy woede beheer nie.&ldquo;Hy is skool toe en die skoolhoof het aan hom ges&ecirc; hy moet nie soos &rsquo;n hooligan aangaan nie.&ldquo;Hy het ook ges&ecirc; dat as my man &rsquo;n probleem het met hoe hy dinge doen, hy baie welkom is om die kind uit die skool te haal.&rdquo;Volgens die mammie het haar man toe sy koel verloor, waarna hy en die prinsipaal toe in &rsquo;n erge bekgeveg betrokke geraak het.Sy vertel: &ldquo;Hy s&ecirc; toe aan my man hy moet hom inhou, want hy gaan &rsquo;n pak slae kry.&ldquo;Die opsigter en &rsquo;n lid van die skolierpatrollie het toe my man vasgehou en die polisie gebel.&rdquo;Die seuntjie is intussen na &rsquo;n ander skool geskuif.&ldquo;Ek wil h&ecirc; dat hierdie ding uitgesorteer moet word.&ldquo;Kinders moet verstaan dat as hulle ander kinders seermaak, daar nagevolge sal wees,&rdquo; het die hartseer ma ges&ecirc;.Ebrahim Ishmail, die skoolhoof, het ges&ecirc; dat niks van die beweerde boelie-voorvalle by sy skool plaasgevind het nie.Hy verduidelik: &ldquo;Ek het ook nooit ges&ecirc; dat hulle die kind na &rsquo;n ander skool moet neem nie. Hulle het dit uit hul eie gedoen.&ldquo;Die pa is die een wat soos &rsquo;n boelie by die skool kom aangaan het.&rdquo;Millicent Merton, &rsquo;n woordvoerder vir die WKOD, het bevestig dat die seuntjie se ouers die insidente by die distrikskantoor aangemeld het.Sy s&ecirc; die kind is egter na &rsquo;n ander skool geskuif voordat dit ondersoek kon word.