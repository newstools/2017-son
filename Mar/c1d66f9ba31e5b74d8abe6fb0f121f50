CALITZDORP. &ndash; Soos &rsquo;n hen oor haar kuikens. S&oacute; is Susanna Fortuin van die plaas Kwezi Boerdery, tussen Oudtshoorn en Calitzdorp, oor haar kleuters.Nou het Sassa glo haar kuikens se broodjie afgevat deur die twee kinders se toelaes te stop.Fortuin vertel: &ldquo;Ek het in die Kaap gaan werk en die kinders se kaart by &rsquo;n betroubare familielid gelos wat na hulle moes omsien. &ldquo;Toe ek later die jaar terugkom, toe moes ek verneem die toelaes is nou gestop! &ldquo;Ek sou weer terug Kaap toe, maar is eers Sassa toe.&ldquo;Toe moes ek hoor hulle ondersoek nog die saak. Dis nou al &rsquo;n paar maande. &ldquo;Waarvan moet hulle leef? &ldquo;Hoekom vat hulle die brood uit die kinders se mond?&rdquo; Volgens Fortuin hou Sassa haar aan &rsquo;n lyntjie en bly s&ecirc;: &ldquo;Die saak geniet aandag.&rdquo; Sy voeg by: &ldquo;Hier kry kinders toelaes wat nie eens skool gaan nie. Iemand moes die geld gestop het. &ldquo;Ek het &rsquo;n brief by maatskaplike dienste gekry om van voor af aansoek te doen.&rdquo;Henry de Grass, Sassa-hoof, s&ecirc; by navraag: &ldquo;Die saak het U4-status, wat beteken dit word ondersoek. Eers wanneer die ondersoek afgehandel is, kan die toelaag heringestel word en die terugbetaling gedoen word. &ldquo; &rsquo;n Sassa-span is afgevaardig na die huis van die begunstigde wat sal help om die ondersoek te finaliseer.&rdquo;