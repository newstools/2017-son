DIE lyk van Elzane Thomas (20), &rsquo;n lid van Macassar se rampbestuureenheid, is Sondag in die vroe&euml; oggendure langs die N2-snelweg naby die Shell-garage gevind.Die plaaslike polisie ondersoek &rsquo;n klag van straf&shy;bare manslag. Thomas het die vorige aand saam met haar kollegas eers by die basis van rampbestuur paartie gehou. Son verneem dat hulle daarna na &rsquo;n plaaslike pub gegaan het waar die paartie verder voortgegaan het.Mense wat in die pub was, vertel dat die oorledene nie &rsquo;n druppel drank gedrink het nie en dat sy later die nag deur een van haar kollegas na haar huis in Macassar Village geneem is.Haar ma het haar Maandag as vermis gaan aanmeld en is toe deur die polisie ingelig dat hulle &rsquo;n lyk langs die N2-snelweg gevind het.Di&eacute; persoon was in &rsquo;n tref-en-trap-ongeluk. Sy is Dinsdag deur haar familie uitgeken.Op Facebook praat mense met lof van Elzane en die goeie mens wat sy was. Sy was volgens hulle &rsquo;n baie goeie lid van die rampbestuurspan en het haar alles gegee.Mense wat met Son gepraat het maar anoniem wil bly, s&ecirc; hulle is uit die veld geslaan omdat die oorledene nooit daai tyd van die nag langs so &rsquo;n gevaar&shy;like pad sou loop nie.