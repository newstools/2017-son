HEIDEVELD gons oor &ldquo;scams&rdquo; met die nuwe huise wat daar gebou word.Ibtisaam Robertson (42), &rsquo;n ongelukkige backyarder, s&ecirc;: &ldquo; &rsquo;n Merchant het vier huise gekoop. Mense verkoop huise en dit word uitgehuur.&ldquo;Sommige mense met huise kry n&oacute;g huise. Dan slaap hulle een keer in een huis en &rsquo;n ander aand in die ander huis. Dis nie reg nie, want ons wat regtig &rsquo;n huis makeer, kry nou nie voorkeur nie.&rdquo; Robertson is al vanaf 2014 op die waglys. Sy s&ecirc; almal wat saam met haar by meetings was, het al huise. Sy bly egter nog in &rsquo;n wendy met haar kind en drie kleinkinders. Sy voeg by: &ldquo;Toe ek die co-ordinator daaroor kontak, s&ecirc; sy my dokumente is nie op die stelsel nie.&rdquo; Salama Erasmus is ook in &rsquo;n gemors met haar huis van die Heideveld-projek. Sy vertel: &ldquo;Ek het op 17 September 2016 geteken vir my huis. Ek was opgewonde. Ek het vier kids en dit sal ons eerste huis wees.&rdquo; Toe Erasmus in Desember by haar erf kom, bly daar klaar mense. Hulle vat haar toe na &rsquo;n ander erf, maar sy wou eers seker wees dis in orde. &ldquo;Ek bel toe die co-ordinator en sy s&ecirc;: &lsquo;Nee, los daai huis. Ek wil jou &rsquo;n ander een gee wat jou tevrede sal stel.&rsquo; &rdquo;Dit was in Januarie en Erasmus kla sy wag steeds. Abdurazak Meyer, &rsquo;n gemeenskapsaktivis, reken &rsquo;n oudit van di&eacute; proses is nodig, want iets is nie pluis nie. &ldquo;Mense bly na my toe kom met klagtes.&rdquo;Brett Herron, mayco-lid vir vervoer en stedelike ontwikkeling, s&ecirc;: &ldquo;Die Stad weet van geen gerugte oor &rsquo;n dwelmbaas wat huise koop nie, maar sal dit ondersoek as getuienis voorgel&ecirc; word. Met behuisingsprojekte kry begunstigdes eers tydelike erfnommers totdat die bouprogram duidelik is.&rdquo; Hy voeg by Robertson is nie op die databasis nie en sy sal gekontak word om die aansoek te voltooi. Hy s&ecirc; Erasmus wou nie die huis aanvaar wat sy aanvanklik gegee is nie en haar nuwe huis word nog gebou.