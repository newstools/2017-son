UITSPRAAK word m&ocirc;re gelewer in die saak waarin &rsquo;n man tereg staan weens die moord op Emmanuel Theodore Johnson.Die beskuldigde, Denver Losper (33) van Helenvale, pleit onskuldig op aanklagte van moord, die rig van &rsquo;n vuurwapen, die onwettige besit van &rsquo;n vuurwapen en die onwettige besit van ammunisie.Johnson is op 14 Mei 2016 in Fitchardstraat in Helenvale doodgeskiet.Gister het die Baaise hooggeregshof &rsquo;n lasbrief uitgereik vir die inhegtenisname van Losper se alibi, Jessican Charles.Charles sou ter versagting vir Losper getuig.Hy is egter opgespoor, maar daar is besluit om hom nie te roep om te getuig nie.Charles, &rsquo;n vermeende bendeleier, is &rsquo;n ruk gelede vrygespreek n&aacute; die moord op &rsquo;n vierjarige kind in Helenvale. Hy het destyds saam met Virgil Williams tereg gestaan vir die moord op Luchen Pieterse. Luchen is in Ibexstraat in Helenvale doodgeskiet toe hy met sy kite in die straat gespeel het. Charles het sy aandeel aan die moord ontken en getuig dat hy in sy jaart was toe hy &rsquo;n skietery aan die onderkant van die straat gehoor het. Charles het ook ontken hy is lid van enige bende. Die landdros het destyds ges&ecirc; van die staatsgetuies is ongeloofwaardig en dat hulle die skieters nie bo alle twyfel kon uitken nie. Hulle het mekaar ook weerspreek.