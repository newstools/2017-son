DIE Kaapse Dokter het gister in &ldquo;Die Kaapse Spoiler&rdquo; verander toe &rsquo;n stormsterk suidooster veroorsaak het dat die grootste sportgebeurtenis in Kaapstad gekanselleer moes word.Sowat 40 000 teleurgestelde fietsryers van reg oor die w&ecirc;reld moes omdraai huis toe toe die wedren vroeg die oggend afgelas is.Dit was egter nie die enigste storm wat die Cape Town Cycle Tour getref het nie.Die roete is reeds vroe&euml;r verkort weens protesaksie by Masiphumelele naby Noordhoek en paaie wat opgebreek het.Die wind, sowat 100 m van die beginpunt by die Kaapse burgersentrum, was s&oacute; sterk dat fietsryers letterlik teruggewaai is.Ander deelnemers is van hul fietse afgewaai, terwyl party se fietse meters die lug in gewaai is. Dit sou die 40ste Tour wees.In video&rsquo;s op sosiale media kan die erge wind-chaos gesien word.Volgens die organiseerders het hulle met nooddienste gekonsulteer voordat hulle tot die moeilike besluit gekom het.Hul verklaring lees: &ldquo;As gevolg van wind van meer as 100 km/h op dele van die roete en die behoefte om paaie vir noodvoertuie oop te hou om by brande uit te kom, is die resies gekanselleer.&rdquo;Adnaan Mohamed, een van Son se sportverslaggewers, sou gister aan sy 17de Tour deelgeneem het.&ldquo;Ek self is verlig die race is gekanselleer, maar kan ander ryers se frustrasies verstaan,&rdquo; s&ecirc; Mohamed.&ldquo;Hier is mense wat van oorsee gekom het en ander wat daagliks ure lank geoefen het om te kan deelneem.&ldquo;In 2009 was die wind n&eacute;t so sterk, maar die race het voortgegaan. &rsquo;n Mens moet egter verstaan dat die ryers se veiligheid eerste kom.&ldquo;As die elite ryers nie eens verby die eerste 100 meter kan kom nie, wat nog van die amateurs?&rdquo; Joe Silva, een van die ryers, s&ecirc; hy wil net weet wat met die inskrywingsgeld gaan gebeur.&ldquo;Miskien moet die organiseerders dit oorweeg om aan almal wat vanjaar sou deelneem, volgende jaar &rsquo;n automatic entry te gee.&ldquo;Die kansellasie help ook natuurlik met die water&shy;krisis. Imagine 42 000 ryers stort. Dit sou baie van die water gevat het.&rdquo;