ROBERTSON. &ndash; Daar was groot drama toe &rsquo;n brand Donderdagaand by die Robertson-hospitaal uitgebreek het.Maar danksy die snelle optrede van die personeel is die pasi&euml;nte gered. Die brandweer was ook blitsig op die toneel.Son op Sondag verneem die brand het in die teater-afdeling uitgebreek. Dit is egter geblus nog voordat dit kon versprei.Die brand het ontstaan weens &rsquo;n elektriese kortsluiting in die plafon bo die sentrale sterilisasiedienste.So het Jo-Ann Otto, woordvoerder vir die Wes-Kaapse departement van gesondheid, bevestig.Volgens Otto het &rsquo;n werknemer die brand ontdek en die werkwinkelpersoneel onmiddellik daaroor ingelig.Otto s&ecirc; die fasiliteit se personeel en pasi&euml;nte is binne sewe minute ontruim.Volgens haar is niemand in die voorval beseer nie en is &aacute;l die pasi&euml;nte na die veiligheid van die ambulansstasie geneem en daar versorg.Otto s&ecirc; weens die brandskade kan die hospitaal se teater tans nie gebruik word nie. Dit is in di&eacute; stadium nie duidelik vir hoe lank nie. Alle noodgevalle wat teater&shy;behandeling vereis, word per ambulans na die Worcester-hospitaal vervoer.Alle ander afdelings, soos ongevalle en bevallings, gaan normaal voort, verduidelik sy.