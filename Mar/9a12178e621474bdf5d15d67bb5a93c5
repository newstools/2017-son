HAAI, Sonlanders! Vandag plaas ons weer &rsquo;n lekker verhaal uit die pen van CHRISTO MEYER.Hierdie storie word vertel uit die perspektief van Zander, &rsquo;n 12-jarige seun met &rsquo;n ryk verbeelding. Sy ouma l&ecirc; ernstig siek in die hospitaal en toe hy haar een middag n&aacute; skool gaan besoek, vra sy hom &rsquo;n baie groot guns. Gaan Zander aan sy ouma se versoek voldoen of gaan daar &rsquo;n stokkie voor sy planne gesteek word? Kom ons kyk maar wat gebeur in Ouma Elsa se Versoek. Met &rsquo;n knop in my keel staan ek langs Ouma se bed. Ek byt my onderlip vas om die trane te keer.Al voel ek lus om te huil, wil ek nie h&ecirc; Ouma moet dink ek is ? tjankbalie nie. Ek is darem al 12.Sedert my ouma in die hospitaal opgeneem is, kom maak ek elke middag n&aacute; skool ? draai. Dis op my pad huis toe. Baie dae slaap sy s&oacute; vas dat sy nie eens weet ek is hier nie.Ouma se o&euml; gaan oop. Sy probeer glimlag toe sy my sien. Ek wil uitbars van die trane, maar ek beheer myself. Sy lyk so swak en broos.&ldquo;Zander, my seun, Ouma wil jou ? groot guns vra.&rdquo;Haar stem is niks anders as ? fluistering nie.Ek sak op my knie&euml; voor haar bed, neem haar een hand in myne en kyk reguit in haar moe&euml; o&euml;.&ldquo;Watter guns, Ouma? Ouma weet mos Ouma kan my enigiets vra.&rdquo; Ek sien hoe sy sukkel om asem te haal.&ldquo;Kelly... Ek wil vir Kelly sien voordat ek begrawe word. Al is dit net om oor haar kop te streel en haar vir oulaas ? stywe drukkie te gee.&rdquo;&ldquo;Maar Ouma...&rdquo;&ldquo;Ja, ja, ek weet katte word nie in ? hospitaal toegelaat nie. &ldquo;Ek het klaar met dokter daaroor gepraat en hy s&ecirc; hulle sal hierdie keer ? uitsondering maak.&rdquo;&ldquo;Nou goed, Ouma. Tot siens, Ouma. Ek sal m&ocirc;re weer kom inloer.&rdquo; &ldquo;Tot siens, Zander. Veilig huis toe loop.&rdquo;Ek kry dit nie oor my hart om vir Ouma te s&ecirc; Kelly het weggeloop nie. Dieselfde aand toe die ambulans vir Ouma by die huis kom haal het, het Ouma se goudkleurige kat haar uit die voete gemaak. Niemand weet waar Kelly is nie. Buite in die straat rol die trane oor my wange. Wat gaan ek doen as Ouma nie meer daar is nie?Sonder haar sal die lewe nooit weer dieselfde wees nie. Ek wil nie h&ecirc; sy moet sterf nie. Ek wil nie.Die volgende oggend v&oacute;&oacute;r skool hou ek en my twee boesemvriende, Anton en Darius, ? noodvergadering.&ldquo;Ouens, ek sit met ? probleem en ek wil graag h&ecirc; julle moet help.&rdquo;Die twee gaap my vraend aan.&ldquo;Dis my ouma. Julle weet mos sy is in die hospitaal. &ldquo;Dit gaan nie so goed met haar nie.&rdquo;&ldquo;Jislaaik, Zander, jammer om dit te hoor,&rdquo; s&ecirc; Anton en tik my op my skouer.&ldquo;Jy moet net s&ecirc; as daar iets is waarmee ons kan help.&rdquo;&ldquo;Dis juis hoekom ons hier bymekaar kom.&ldquo;Sy het gevra dat ek vir Kelly, haar kat, hospitaal toe neem.&ldquo;Maar ek weet nie waar die kat is nie. Julle ouens moet my help soek, asseblief.&rdquo;&ldquo;Geen probleem, Zander. Ons sal help soek. Ons ken mos vir Kelly.&ldquo;Maar dis snaaks, sy het nog nooit vantevore weggeloop nie.&rdquo;&ldquo;Toe maar, ouens, ek kan dit self ook nie verstaan nie. Ons moet haar soek tot ons haar kry.&rdquo;Drie aande later lui die telefoon. Ek, Pa en Ma sit voor die televisie. Pa staan op om die oproep te beantwoord. Ek sien hoe Pa se gesig verkleur terwyl hy met die gehoorbuis teen sy oor staan. Hy sit die telefoon terug op die mikkie en haal diep asem.&ldquo;Dis die hospitaal wat gebel het. Ons moet ons voorberei op die ergste. &ldquo;Mamma het ? terugslag gehad.&rdquo;Vyf minute later is ons in Pa se nuwe BMW op pad hospitaal toe. Die atmosfeer in die motor is gespanne. Niemand uiter ? woord nie. Vir die eerste keer sien ek Pa onverskillig ry. Hy jaag teen ? ho&euml; spoed oor ? rooi verkeerslig. Ma laat hom begaan. Sy besef seker dis nie nou die tyd om hom daaroor aan te spreek nie.By die hospitaal aangekom, vertel die uitdrukking op die dokter se gesig die hele verhaal.&ldquo;Ek . . . Ek is vreeslik jammer vir jul verlies. &shy;Elsa is nie meer met ons nie.&rdquo;Ek voel hoe iets aan my hart ruk. Is Ouma regtig weg? Dit kan mos nie wees nie. Ek het dan nie eens kans gekry om vir oulaas te groet nie. En wat van Kelly? Ons het dan nog nie vir Kelly opgespoor nie.Met skouers wat hang, loop Ma en Pa voor my uit terug tot by die motor. Pa sluit die motor oop, ons klim in en hy trek stadig weg. Ma sit langs my op die agterste sitplek.Sy slaan haar arms om my. Dit voel soos ? dam se walle wat breek toe ek uiting gee aan my emosies. Nie een van Ma of Pa huil openlik nie.Die dag van die begrafnis staan Ouma se kis in die middel van die vloer. Anton en Darius sit skuins oorkant my. Pa hou Ma se hand vas.Op die preekstoel is dominee besig om uit die Bybel te lees.Skielik hou dominee op met preek. Ek sien hoe hy sy bril afhaal, soos iemand wat iets gesien het, maar nie heeltemal seker is nie.Dan sien ek dit ook. Dis Kelly. Waar op aarde kom sy vandaan? Sy kom stadig by die kerk ingestap. Met ? stert wat swaai, gaan sy voor Ouma se kis staan.Sy spring tot bo-op die kis en die volgende oomblik weergalm haar miaau-geluid deur die kerk&shy;gebou.Asof in ? droom lig Ouma haar kop en sit sy regop in die kis. Sy steek haar hand uit en vryf saggies oor Kelly se rug. Dan sak sy terug in die kis. Kelly spring van die kis af en net so skielik soos wat sy by die deur ingekom het, net so verdwyn sy weer.? Jaar later staan ek en my twee vriende voor Ouma se graf. Ons elkeen het ? bossie vars blomme in ons hand. Ons praat oor die dag in die kerk. Hulle albei stry met my dat Kelly nie daai dag op Ouma se kis gespring het nie.&ldquo;Die kat was nie eens daar nie,&rdquo; hou Darius vol. &ldquo;En hoe kan ? dooie persoon regop sit in ? kis? Jy het jou seker maar net verbeel.&rdquo;Ek gee nie om wat hulle s&ecirc; nie. Ek weet wat ek gesien het. Ten minste het ek met my eie o&euml; aanskou hoe aan my ouma Elsa se laaste versoek voldoen is.Ek wonder wat gaan Anton-hulle se reaksie wees as ek hulle moet vertel Ouma het tevrede geglimlag toe sy so oor Kelly se rug vryf...Wat dink jy van hierdie storie? Enige voorstelle? SMS na 32369