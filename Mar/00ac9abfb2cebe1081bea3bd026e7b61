DIE Nelson Mandelabaai-metro ondersoek nou die moontlikheid om &rsquo;n behuisingskommissie op die been te bring.Die kommissie sal ten doel h&ecirc; om klagte van korrupsie binne die munisipale direktoraat vir menslike nedersettings te ondersoek.Luidens &rsquo;n verklaring is die besluit gister op &rsquo;n vergadering van die burgemeesterskomitee geneem.Die voorstel is vir verdere oorweging na die munisipale raad verwys.Dit is glo die eerste keer in die geskiedenis van die Metro dat die moontlikheid van so &rsquo;n kommissie aangekondig word.Die hoop is dat dit &rsquo;n einde sal maak aan die ho&euml; voorkoms van korrupsie in die oprig van laekostebehuising in die Metro.Die verklaring is vanuit die kantoor van die stad se burgemeester, Athol Trollip, gestuur.Bewerings van wanadministrasie, korrupsie en onderprestasie het die laaste paar jaar soos &rsquo;n wolk gehang oor die direktoraat vir menslike nedersettings.&ldquo;Gevolglik is die behuisingslewering-subdirektoraat onder die administrasie van Lindiwe Sisulu, minister van mens&shy;like nedersettings, geplaas.&ldquo;Die administrasie (van die subdirektoraat) kom in 2019 tot &rsquo;n einde, terwyl die nasionale regering die munisipaliteit se bedrywighede monitor.&ldquo;Onder die leierskap van Nqaba Bhanga, burgemeesterskomiteelid vir mens&shy;like nedersettings, beweeg die direktoraat in die regte rigting,&rdquo; lui die verklaring.Daarom is die Metro vol vertroue dat die direktoraat binnekort self weer verantwoordelik sal wees vir die lewering van huise.Die nuutgestigte behuisingskommissie sal deur &rsquo;n afgetrede regter gelei word en sal bewerings van bedrog en korrupsie ondersoek.Enige beampte van wie bevind word dat hy of sy by korrupte optrede betrokke is, sal onmiddellik afgedank en aan die polisie vir strafregtelike vervolging oorhandig word.Nolwandle Gqiba, uitvoerende direkteur in die direktoraat vir menslike nedersettings, sal die terme van verwysing, wat voor die raad ter tafel gel&ecirc; moet word, uiteensit.&ldquo;Indien die raad dit goedkeur, sal die stig van so &rsquo;n kommissie die siening van menslike nedersettings in die Baai heeltemal verander.&ldquo;Baie inwoners sal hul dignity, wat lank nie in ag geneem is nie, terugkry.&ldquo;Die regering werk hard daaraan om &rsquo;n regverdige samelewing sonder bedrog en korrupsie te skep,&rdquo; sluit Trollip se kantoor af.