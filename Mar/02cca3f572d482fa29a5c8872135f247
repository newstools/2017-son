DIE droom van die bejaarde pianis Reggie Dreyer van Retreat word binnekort waar.N&aacute; meer as 50 jaar kry hy die geleentheid om met die Kaapstadse Filharmoniese Orkes op te tree.Dreyer (74) sal Dinsdag 13:00 by die Kunstekaap se gratis etensuurkonsert in die teater se Kandelaarfoyer optree. Die 12-jarige klavierspeler Qden Blaauw sal ook optree.Dreyer sal Mozart se &ldquo;Klavierkonsert nr. 23 in A-majeur, KV 488&rdquo; speel. Qden sal Mozart se &ldquo;Klavierkonsert nr. 21 in C-majeur, KV 467&rdquo;, ook bekend as die Elvira Madigan-concerto, speel.Dreyer vertel: &ldquo;Dit is &rsquo;n jare lange droom wat waar geword het.&ldquo;Op die ouderdom van 18 het my musiekonderwyser my geneem vir &rsquo;n oudisie, maar dit was die apartheidsjare, so oor die kleur van my vel is ek weggewys.&rdquo;Dreyer het toe musiek gestudeer en &rsquo;n musiek&shy;-onnie geword. &ldquo;Maar die droom het nooit weggegaan nie.&rdquo;In 1994 het hy as onderwyser afgetree, maar hy is nog &rsquo;n kerk&shy;orrelis.Sy vrou, Mattie (70), is sommer baie opgewonde. Sy vertel: &ldquo;Ek ken hom al van ons kinderdae en musiek was altyd sy passie. &ldquo;Hy het altyd hierdie droom gehad en hy het altyd daaroor gepraat. Ek het hom altyd ges&ecirc; dit gaan gebeur.&ldquo;God het &rsquo;n plan en &rsquo;n doel en op Sy tyd sal dit in vervulling kom.&rdquo;Hulle het drie kinders wat oorsee bly &ndash; twee in Londen en een in Nieu-Seeland. Hul jongste dogter kom &aacute;l die pad uit Londen om haar pa te sien speel.Dreyer s&ecirc;: &ldquo;Ek is baie opgewonde, maar ook &rsquo;n bietjie senuweeagtig.&rdquo;Dreyer het in 2014 laas &rsquo;n konsert gedoen. Hy het twee CD&rsquo;s uitgereik.Om die geleentheid te kry, was ook nie &rsquo;n maklike proses nie.Verlede jaar is hy aangemoedig om weer met die filharmoniese orkes kontak te maak. Hy het &rsquo;n kans gekry om weer &rsquo;n oudisie te doen.Franklyn Larey, musiekdosent aan die Universiteit van Kaapstad, en Brandon Phillips, resident-dirigent van die orkes, was op die paneel.&ldquo;Hulle het ges&ecirc; omdat ek nie &rsquo;n internasionaal erkende pianis is nie, moes hulle eers kyk of ek goed genoeg is.&rdquo;Die Kunstekaap se uitvoerende hoof, Marlene le Roux, s&ecirc; aan Son op Sondag: &ldquo;Die konsertreeks sluit aan by ons doelwit dat die Kunstekaap-teater se deure oop is vir alle gaste en kunstenaars wat in die verlede toegang geweier is.&rdquo;