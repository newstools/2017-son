&rsquo;N GESIN van &shy;Greenfields in Uitenhage het die naweek &rsquo;n nagmerrie deurgemaak toe die tweejarige Bevin Scheepers deur &rsquo;n bul aangeval is. Elvina Scheepers (27) en Gavin Booysen (31), klein Bevin se ouers, is nou net dankbaar hul kleintjie leef nog. Bevin is Saterdag om 08:00 met &rsquo;n bebloede gesiggie na die &shy;provincial hospitaal geneem. &ldquo;Hy het twee steke in sy neus gekry en die dokter wag totdat die swelling weggaan rondom die oog.&ldquo;Die dokter sal eers dan kan s&ecirc; of daar enige ernstige skade rondom die oog is.&rdquo;Scheepers het ook bygevoeg haar kind moes meer as twee steke gekry het. &ldquo;Hy was te woelig en weens die skok het die kalmeer&shy;medikasie glad nie op hom gewerk nie&rdquo;Sowat twee weke voor haar kind se aanval het &shy;Scheepers dieselfde bul oorkant die vlak by hul huis gesien. &ldquo;Ek het nog &rsquo;n man hier gevra of dit sy bul is en hom ingelig van die gevare van &rsquo;n bul wat so ronddwaal.&rdquo;En Saterdagoggend het dieselfde bul bo-oor die tweejarige Bevin gestaan. &ldquo;Hy het buite voor die huis gespeel toe ons die &shy;commotion buite gehoor het.&rdquo;Volgens &shy;Booysen het inwoners ingespring om die bul weg te jaag. &ldquo;Bevin het huilend met &rsquo;n bebloede gesig &shy;aangehardloop gekom,&rdquo; s&ecirc; Scheepers. Booysen het ook ingespring om die bul weg te jaag. &ldquo;Toe inwoners die bul met klippe gooi, het hy (die bul) weer omgedraai en teruggehardloop. &ldquo;Almal moes laat spat vir hul lewe,&rdquo; vertel hy.Albei ouers het daarna nader ondersoek ingestel om die bul se eienaar op te spoor. &ldquo;Ons het hom in Mandela gekry en hy was baie onbeskof. Hy het aangebied om R300 te betaal vir die kind se beserings.&rdquo;Booysen s&ecirc; hulle soek nie geld nie. &ldquo;Ons se kind se lewe beteken meer as dit. &ldquo;Die eienaar moet die regte prosedure volg om &rsquo;n gevaarlike dier soos daai bul uit te sit,&rdquo; s&ecirc; Booysen.Die ouers het Saterdag &rsquo;n saak aangemeld by die &shy;Kamesh-polisiestasie teen die bul se eienaar. Scheepers vertel verder hoe haar kind saans sukkel om te slaap.&ldquo;Hy huil baie in die aande.&ldquo;En wanneer ons in die straat loop, dan wys hy na elke bees of bul. &lsquo;Daai ene het my seergemaak,&rsquo; is die kind se woorde. &ldquo;So iets kan nooit weer gebeur nie, want die bul kan iemand doodmaak.&ldquo;Die mense moet toesig hou oor alle diere. Dis al wat ons wil h&ecirc;.&rdquo;Die ouers is ook van plan om &rsquo;n prokureur te kry. &ldquo;Die eienaar moet ontslae raak van daardie bul. Dit is te gevaarlik.&rdquo;Kapt. Gerda Swart, &rsquo;n polisiewoordvoerder, het bevestig dat &rsquo;n saak by die polisie aangemeld is.