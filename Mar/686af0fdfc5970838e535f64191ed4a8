DIE man wat daarvan aangekla word dat hy sy meisie wreed vermoor het, gaan nou om borgtog aansoek doen.Jacobus Oosthuizen wil egter eers &rsquo;n aansoek bring dat sy borgtogaansoek in camera gehou kan word. Dis om die media te verhoed om in die hof te wees.D&iacute;t is Vrydag deur Oosthuizen se prokureur, Arthur Ohlson, in die Paarl-landdroshof bekend gemaak.Ohlson het bygevoeg dat hy &rsquo;n aansoek om borgtog sal bring, al het Oosthuizen voorheen ges&ecirc; hy sal ni&eacute; aansoek om borgtog doen nie.Klagte van poging tot moord, moord met voorbedagte rade, motordiefstal en vyf klagte van bedrog staar Oosthuizen in die gesig.Die staat beweer Oosthuizen het Nicola Pienaar se maag oopgesny voordat hy haar doodgewurg het.Die staatsaanklaer Nathan Johnson het ges&ecirc; die staat sal definitief kapsie maak teen albei aansoeke.Toe Johnson s&ecirc; Ohlson sal redes verskaf oor hoekom hulle nie die media in die hof wil h&ecirc; nie, is hy deur die landdros Diane Blaauw aan die bek geruk.Blaauw het uitgevaar: &ldquo;Dit gaan nie net oor die media nie.&rdquo;Ohlson het toe teruggekap met: &ldquo;Die aansoek vir die borgaansoek om in camera gehou te word, is om die media uit te sluit. Daar is spesifieke redes hoekom die verdediging hiervoor gevra het.&rdquo;Die kwessie oor of dit &rsquo;n skedule 5- of &rsquo;n skedule 6-oortreding is, het ook opgekom.Ohlson het aangevoer hulle voel dat dit &rsquo;n skedule 5-oortreding is.Johnson het ges&ecirc; hulle sal steeds daarby hou dat dit &rsquo;n skedule 6-oortreding is.Blaauw het ges&ecirc; d&iacute;t sal uitgeklaar moet word en aanbeveel dat hulle &rsquo;n aparte datum vasstel om al di&eacute; &ldquo;issues&rdquo; uit te sorteer.Blaauw voer aan: &ldquo;Die hof ken nie die feite nie. Die direktoraat van openbare vervolging sal dit moet bekend maak. As hulle die hof met &rsquo;n sertifikaat kan dien, ja. Op die oomblik het ons net die staatsaanklaer se opinie.&rdquo;Johnson het ingestem dat die DOV wel &rsquo;n sertifikaat kan uitreik.Volgens Johnson word die saak steeds ondersoek en kan hulle nie nou al &rsquo;n volledige klagstaat aan Ohlson verskaf, soos versoek nie. Hy het bygevoeg die staat sal dalk n&oacute;g klagte byvoeg.Die skedule-kwessie sal op 31 Maart uitgeklaar word en die borgtogaansoek op 20 April.