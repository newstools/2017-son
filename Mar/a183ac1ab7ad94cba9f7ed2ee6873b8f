AS JOU selfoon se alarm 03:30 afgaan, weet jy &rsquo;n helse lang dag is op jou brood gesmeer!Terselfdertyd praat jou bioritme met jou en herinner jou insgelyks dat jy eers weer jou kooi omstreeks 23:30 gaan omkrap.En vir so &rsquo;n uitgerekte dag het jy Job se geduld en die jokes van Robbie van 7de Leuen nodig!Iewers sing iemand: &ldquo;It&rsquo;s been one of those days ... when things that can go wrong, it went wrong ...&rdquo; Gelukkig darem nie alles nie. Elke donker wolk se rand is mos so goud soos ouma Saar se pienk-rose-teestelletjie met die goue randjie. Daai wat sy met &rsquo;n kleedjie toemaak vir die gaste wat kom kuier. Eers word jou bestuursvernuf beproef, want jy vertrek omtrent &rsquo;n halfuur later as wat beplan is. En, mens, as jou vraggie jou hartsverwarmers is en jy hulle in jou voertuig het, moet jy net die toets slaag.Soos daar gejaag word, so sak die naald. En, mensekind, petrol kom nie goedkoop nie! Genadiglik was jy betyds daar waar julle moes wees.Asof dit nie genoeg was nie, word jou geduld ook getoets. Want wys my nou die Homo sapiens wat dit geniet om ure lank te wag! Gelukkig is daar die sosiale media wat arme Job nie gehad het om sy tyd te verdryf nie.As jou humeur ook nog op dieselfde dag getoets word . . . En jy blind van woede oor die rooi robot ry, dan weet jy &ndash; hierdie was beslis nie jou normale dag nie. Genadiglik glo jy, soos &rsquo;n gelowige glo, dat daar &rsquo;n Hand van Bo is wat ook oor kwaadkatte soos jy waghou.Want daai ou met die Ford Ranger kon jou daardie dag reguit scrapyard toe gestuur het. Hoe&rsquo;t ouma Saar nou weer altyd van die Voorsienigheid uitgepak?En, Boeta, Sussa, gooi op hierdie dag ook nog die 42 grade van die Klein-Karoo oor &rsquo;n ou se lyf wat amper al &rsquo;n junior senior burger is, en die ou se lont raak al hoe korter. Daai ou met die Ranger het so ampertjies &rsquo;n slagoffer van hittewoede geword, sonder dat die pad &rsquo;n issue was. Dis dan wanneer jy skuiling soek in die winkels met aircons. Jy loop maar doelloos tussen die rakke rond &ndash; alles ter wille van &rsquo;n koeltetjie. Nogal &rsquo;n nice treatment vir die skrywer se anger management. Al moet &rsquo;n ou ook maar kners op jou valstande &eacute;n Pantoffel jou telkemale op jou plek sit. Want sien, niemand sit op di&eacute; kop nie. Dis mos Pantoffel se plek!Dis Bob Marley wat immers sing &ldquo;A hungry man is an angry man ...&rdquo;Enniehouw, by &rsquo;n bekende Kekkelbekkie-eetplek was dit die meisie in die rooi voorskoot wat jou so kwaad soos die rooi overalls in die public praathuis gemaak het. Gelukkig het jy nie haar luiheid ge-recognise nie. Nogal die parly innie hoenderhuis ...Maar al sou die vyeboom nie bot nie, al sou die wingerde nie dra nie, al sou die lont kort wees, nogtans sal nie eens die struggle van die lewe, jou onderkry nie. Nie &rsquo;n manier nie!