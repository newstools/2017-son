Britse polisie het foto's van vyf verdagte mans uitgereik nadat 'n gay paartjie op 'n trein aangeval is. Phil Poole (35) was uit op 'n date saam met sy 26-jarige k&ecirc;rel, Zbynek Zatloukal. Die paartjie was op die Great Western Railway op pad huis toe. Albei het met hul koppe teen mekaar aan die slaap geraak toe hulle wakker geruk is deur wat die polisie beskryf as 'n "homofobiese aanval". Die cops het CCTV-stilfoto&rsquo;s uitgereik van die vyf verdagtes wat die twee mans na bewering op Valentynsdag lelik opgefoeter het. Poole vertel hy het wakker geskrik weens 'n vuishou in die gesig &ndash; en sy partner is bewusteloos geslaan. Volgens polisie het die paartjie probeer wegkom, maar die groep aanvallers het hulle agtervolg en die aanranding voortgesit. Ander passasiers het die polisie later gebel en die aanvallers het op die vlug geslaan. Poole het ernstige sny- en kneusplekke opgedoen. Zatloukal is met 'n gebreekte oogkas gelaat en moes op 'n draagbaar uit die trein gedra word. Konst. Peter Taylor, ondersoekbeampte, s&ecirc;: &ldquo;Die Britse Vervoerpolisie sal 'n haatmisdaad soos hierdie glad nie duld nie. Ek wil graag met enigeen gesels wat die mans op die CCTV-foto's herken omdat hulle ingligting kan h&ecirc; wat met die ondersoek kan help. - metro.co.uk