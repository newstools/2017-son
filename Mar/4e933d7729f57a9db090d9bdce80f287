DIE DA in die Oos-Kaap beplan om skokkende statistieke oor tienerswangerskappe in skole in die provinsiale wetgewer op die spits te dryf.D&iacute;t is die bevestiging wat Jane Cowley, die DA-LPW en lid van die provinsiale portefeuljekomitee oor onderwys, aan Son gegee het.Sy het verduidelik op 19 April sal sy in die wetgewer vrae aan die LUR vir onderwys, Mandla Makupula, stel.&ldquo;Die departement s&ecirc; hy het ingrypings in plek, maar dit werk duidelik nie.&ldquo;Daar moet onmiddellik aan &rsquo;n plan B begin werk word,&rdquo; het Cowley bygevoeg. Oor &rsquo;n tydperk van 3 jaar het 33 meisies in laerskole in die Oos-Kaap swanger geraak.Di&eacute; skokkende statistieke is onlangs weergegee in &rsquo;n geskrewe antwoord wat Angie Motshekga, die minister van basiese onderwys, in die parlement verskaf het.Sonja Boshoff, &rsquo;n DA-LP, het Motshekga gevra hoeveel laer- en ho&euml;rskoolleerlinge in 2014, 2015 en 2016 landwyd swanger geword het. Landwyd het 193 leerlinge in gr. 3 tot gr. 5 swangerskappe deurgegaan.Mandla Makupula, die Oos-Kaapse LUR vir onderwys, het bevestig sy departement beplan vir die boekjaar 2017-&rsquo;18 die Ma&shy;sinyange Operation.Dit word gedoen in samewerking met die departement van gesondheid en maatskaplike ontwikkeling en teiken skole in gebiede met &rsquo;n ho&euml; voorkoms van tienerswangerskappe en MIV-infeksie.Loyiso Pulumani, &rsquo;n departementele woordvoerder, het ges&ecirc; die departement het &rsquo;n uitgebreide ingrypingsplan.Volgens hom sluit dit in om met meisies oor hul seksualiteit te praat en di&eacute; wat reeds swanger is, voor en n&aacute; die geboorte, by te staan.Kampe word glo ook jaarliks in gebiede met &rsquo;n ho&euml; voorkoms van swangerskappe gehou en sodoende word meisies ingelig oor hoe om dit te voorkom.Sizwe Kupelo, &rsquo;n gesondheidswoordvoerder, wou nie kommentaar op enige samewerking met die onderwysdepartement lewer nie.Motshekga het vandeesmaand ges&ecirc; sugar daddies is een van die groot probleme wat skole ondervind.Sy meen dis nie leerlinge wat met mekaar seks het wat die oorsaak is nie, maar meisies tussen die ouderdomme van 16 en 18 jaar wat sugar daddies kry.Sy het bygevoeg in die verlede was die beleid dat skoolmeisies nie in die negende maand van swangerskap skool mag bywoon nie en ook nie drie maande n&aacute; die swangerskap nie. &rsquo;n Hof het onlangs beveel dat di&eacute; beleid teen die swanger meisies diskrimineer.