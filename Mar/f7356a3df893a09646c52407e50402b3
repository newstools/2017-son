UPINGTON. &ndash; &rsquo;n Laerskoolonderwyseres is onmiddellik deur die Noord-Kaapse departement van onderwys geskors nadat sy Vrydag hier in hegtenis geneem is.Inwoners was die naweek in skok en met afgryse vervul nadat die nuus aan die lig gekom het.Volgens kapt. Jacques September, &rsquo;n polisiewoordvoerder, is die onderwyseres (28) op ernstige aanklagte van molestering, verkragting, onsedelike seksuele aanranding en die ernstige aanranding van &rsquo;n minderjarige meisie in hegtenis geneem.Die Noord-Kaapse departement van onderwys het gister in &rsquo;n verklaring sy skok uitgespreek.Volgens Geoffrey van der Merwe, &rsquo;n woordvoerder van die onderwysdepartement, is &rsquo;n onderwyseres van die Laerskool Oranje-Noord in hegtenis geneem.&ldquo;Die departement en die onderwyssektor is geskok en hartseer oor die voorval wat &rsquo;n skool en &rsquo;n gemeenskap tot in sy siel geruk het, veral omdat die lewe van &rsquo;n onskuldige leerder hierdeur geraak is,&rdquo; het Van der Merwe ges&ecirc;.&ldquo;Onderwysers word as die sekond&ecirc;re versorgers van ons leerders beskou en daarom veroordeel ons hierdie gebeure ten sterkste.&rdquo;Van der Merwe het ges&ecirc; die onderwyseres is daarom onmiddellik geskors totdat die aantygings en bevindings teen haar deur die regstelsel afgehandel is.&ldquo;Die departement vra ook dat enige leerder wat deur gelyksoortige omstandighede by die betrokke koshuis of enige ander skool in die provinsie geraak word, asseblief na vore kom en dit aan die owerhede moet bekend maak,&rdquo; het Van der Merwe versoek.Hy het ges&ecirc; die departement beskou al sy skole as sentrums van uitnemendheid en sulke gedrag van onderwysers sal nie geduld word nie.Die onderwyseres sal vandag op die aanklagte in die hof in Upington verskyn. &ndash; Netwerk24