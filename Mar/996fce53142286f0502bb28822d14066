GEAGTE me. ZilleAl voel die meeste mense jy&rsquo;t die bal met di&eacute; een laat val en al is jy seker spyt jy&rsquo;t die regerende party &rsquo;n get-out-of-jail card gegee deur die kollig van hom af te lei in wat dalk een van sy moeilikste weke is, skryf ek om jou te bedank vir jou twiet. Dis nie oor ek enigsins saamstem met wat jy ges&ecirc; het nie, maar omdat jy &rsquo;n baie belangrike karaktertrek van die meeste Engelssprekende Kapenaars na vore laat kom &ndash; en dit het &rsquo;n lewendige bespreking en onthulling nodig.Die afgelope twee jaar het ek leer verstaan wat studente meen as hulle byvoorbeeld na ge&iuml;nstitu&shy;sionaliseerde rassisme in die Universiteit van Kaapstad verwys, en na wit bevoorregting en aansprake. Die meeste Kapenaars het d&iacute;t ontken en het die Afrosentriese standpunte van die betogende studente bevraagteken. Hulle kon ook nie die kolonialistiese en Eurosentriese w&ecirc;reldbeskouing insien wat byna alle Kaapse eerstetaalsprekers van Engels en Afrikaans, insluitend uself (en myself tot onlangs nog), handhaaf nie.En dit is hierdie fokus wat veral studente, maar eintlik ook alle mense wat nie Afrikaans of Engels as eerste taal praat nie en wat Kaapstad besoek, hier studeer of woon, in die verlede en vandag steeds baie onwelkom laat voel.Bevoorregte Engelse mense soos u en ek, veral in die suidelike voorstede, glo ook ons is beter, meer in staat en bestem om ander te help. Maar eintlik glo ons net ons is &rsquo;n beter, sterker en intelligenter groep. Ons sien nie die ongelooflike skade in wat die imperiale en ander koloniale modelle die plaaslike bevolking berokken nie. Koloniste het die Khoisan uitgeroei in wat net as &rsquo;n volksmoord beskou kan word. Alle ontwikkeling het met die onderliggende dreigement van dwang gevolg.Die koloniale model oor die afgelope 350 jaar was boos en gebaseer op uitbuiting. Dit het te kwader trou plaasgevind met net een doelwit voor o&euml; &ndash; om die imperiale netto rykdom te vermeerder.Ja, daar was dalk na&iuml;ewe sendelinge en opvoeders met edele bedoelings, maar die koloniale model het die Bybel en geweer gebruik om sy strategie in werking te stel.Uiteindelik is byna &aacute;l die rykdom van Europa op die gesteelde arbeid en hulpbronne van die kolonies gebou. Dit sal sekerlik nog terugbetaal word as reparasie en restitusie n&aacute; uitgerekte hofsake, net soos in die geval van die Herero&rsquo;s en Namas wie se eis teen Duitsland as gevolg van die volksmoord van 1904-1907 tans voor &rsquo;n Amerikaanse hof dien.&rsquo;n Jaar gelede het ek geglo net 30% van Engels- en Afrikaanssprekende Kapenaars is institusioneel bevooroordeeld teenoor Suid-Afrikaners met ander eerste tale, maar ek glo nou dis 95% of meer.Ons is bevooroordeeld en ons sit met di&eacute; probleem. As ons mense anders behandel oor hul klas of taal, is ons inderdaad rassistiese onderdrukkers net soos Rhodes en ander jare gelede was.Ons moet almal ons betrokkenheid by en voortsetting van di&eacute; onregverdige koloniale model erken en verstaan. En ons moet ons gedrag wysig as ons werklik deel wil wees van di&eacute; re&euml;nboognasie &ndash; nie net die huidige re&euml;nboog-elite nie. Want dis niks anders nie as &rsquo;n derde fase van kolonialisme n&aacute; die kolonialisme van apartheid, wat die tweede fase was.U party sal ook sy lede se houding moet ondersoek, veral die bevoorregtes. U het &rsquo;n paar interessante besluite om te neem, maar een van hulle sal sekerlik wees &ndash; en dis tans nie kenmerkend van politici nie &ndash; om volle verantwoordelikheid en aanspreeklikheid te aanvaar, en eenduidig eerbaar op te tree. Dit kan as leierskapsvoorbeeld dien vir alle gekaapte regeringsministers om te wys hoe hulle moet optree as hulle uitgevang word.