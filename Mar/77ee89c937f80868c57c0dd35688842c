DAAR was gister chaos toe ’n gedeelte van die Swartland-hospitaal vlamgevat het. Groot skade is aangerig.News24 berig die ANC LPP, Maurencia Gillion het gevra vir ‘n onmiddelike ondersoek na die oorsaak van die brand en instandhoudingsprobleme wat ervaar word by die instelling.Pasiënte in die kraam en pediatriese-eenhede is kort na die brand na Paarl en Stellenbosch vervoer. Alle volwasse pasiënte is na Paarl, Stellenbosch en Wesfleur geneem.Dr. Nomafrench Mbombo, Wes-Kaapse minister van gesondheid, het vanoggend die hospitaal en pasiënte wat na ander hospitale vervoer is besoek. Mbombo sê al 78 pasiënte is veilig na ander hospitale vervoer. “Behalwe vir onder andere die kraamsaal is erge skade aan die hospitaal gerig. Geen pasiënt-rekords is gelukkig in die brand verloor nie.”Mbombo sê daar word gekyk na watter dele kan gebruik word.“’n Nuwe hospitaal was ook altyd deel van die 2030 Wes-Kaapse hospitaalbed-plan.”Sy het die gemeenskap en veral kerke bedank vir hul ondersteuning gister en tydelike huisvesting van pasiënte.“Die oorsaak van die brand word tans nog ondersoek.” Lees meer in môre se Son koerant.  