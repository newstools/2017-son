&rsquo;N JONG en onervare Suid-Afrikaanse span het gisteraand in Oos-Londen gewys &rsquo;n blink toekoms wag op di&eacute; land in die internasionale sokkerarena.Bafana Bafana het in die Buffalo-stadion teen Angola te staan gekom. Die wedstryd het met 0-0 gelykop ge&euml;indig.Daar was egter oorgenoeg rede vir die grootbase van SA sokker om met vertroue uit te sien na die toekoms.Owen da Gama, wat gisteraand waarskynlik vir die laaste keer in beheer van Bafana Bafana was, het grootskaalse veranderinge gemaak aan die span wat Saterdag met Guinee-Bissau klaargespeel het.Top-spelers soos Itumeleng Khune, Keegan Dolly, Dean Furman, Thulani Serero en Kermit Erasmus is almal uit die beginspan gelaat. Hulle was Saterdag staatmakers in die SA span se oorwinning met 3-1 oor Guinee Bissau in Durban.Dit was eintlik &rsquo;n goeie ding dat Da Gama di&eacute; groep jong spelers gebruik het vir di&eacute; wedstryd. Die gemiddelde ouderdom van die SA span wat gisteraand in die beginspan opgedraf het, was 22 jaar.Twee van die beginspan, Luther Singh (19) en Phakamani Mahlambi (19, sal later vanjaar Suid-Afrika by die W&ecirc;reldbeker-toernooi vir o.20-spanne in Suid-Korea verteenwoordig.Di&eacute; twee was onlangs met Amajita, die nasionale o.20-span, by die Afrikabeker-toernooi in Zambi&euml; in aksie.Die Mamelodi Sundowns-ster Percy Tau het gisteraand Suid-Afrika se aanslag gelei. Hy het die Angolese verdedigers omtrent besig gehou.Die 22-jarige Tau het Saterdag sy debuut vir Bafana Bafana gemaak en ook &rsquo;n doel aangeteken.Lebogang Manyama, wat tans een van die beste spelers in die Premierliga is, was ook in die beginspan.. Danny Jordaan, grootbaas van SA sokker, het verlede week ges&ecirc; die nuwe afrigter van Bafana Bafana sal n&aacute; di&eacute; wedstryd in Oos-Londen aangekondig word.