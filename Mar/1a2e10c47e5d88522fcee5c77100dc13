DIT gaan nie meer lank wees nie voordat die Baaise metropolisie sal kan bydra om die net stywer te span om misdadigers in die stad se noordelike gebiede.Dit is duidelik wat John Best, burgemeesterskomiteelid vir veiligheid en sekuriteit in die Nelson Mandelabaai-metro, ten doel het.Vandeesmaand is 111 nuwe lede ingelyf. Onder die nuwe lede is 12 sersante, 8 inspekteurs en 91 konstabels.Best het gister ges&ecirc; die doelwit is om uiteindelik &rsquo;n metropolisie bestaande uit 200 beamptes op te bou.Hy het verduidelik daar word nou gewag vir die Metro se begroting om goedgekeur te word voordat enige beplanning finaal gemaak kan word. Best het bygevoeg die metropolisie kan nie voorgetrek word nie, want daar is ook &rsquo;n tekort aan brandweer-, verkeers- en sekuriteitsbeamptes.Daarom sal daar versigtig met die begroting te werk gegaan moet word om vir almal voorsiening te maak.Die Burger berig Yolanda Faro, metropolisiehoof, het ges&ecirc; Bethelsdorp en Uitenhage sal die metropolisie se fokus wees.Volgens haar sal kragte met die Suid-Afrikaanse Polisiediens saamgesnoer word en sal beamptes deurentyd nuwe opleiding ontvang. Sy het bygevoeg dat die metropolisie se drie funksies die afdwing van munisipale en verkeersregulasies is, asook algemene wetstoepassing. Best het bygevoeg daar word op &rsquo;n ho&euml; vlak met die polisie beplan om &rsquo;n strategie in plek te stel om bendegeweld in die northerns te takel.Hy wil graag h&ecirc; die metropolisie moet ook patrollies in die northerns doen, maar eers moet die beamptes vir verdere opleiding gestuur word.&rsquo;n Beheersentrum word ook vir die hart van Bethelsdorp en in Uitenhage beplan. Nog &rsquo;n sentrum kan later in Motherwell opgerig word.&ldquo;Di&eacute; beamptes sal presies dieselfde magte as polisiebeamptes h&ecirc; en sal dus arrestasies kan maak.&ldquo;Die enigste verskil is dat &rsquo;n metropolisiebeampte nie &rsquo;n saak kan ondersoek nie,&rdquo; aldus Best.Sy doel is egter nie om &rsquo;n tweede polisiemag in die Metro te skep nie, maar eerder om die polisie te komplementeer.Die Shotspotter-sekuriteitstelsel sal ook in die Metro in werking gestel word sodra die begroting vir 2017-&rsquo;18 aanvaar is, het Best bevestig.Shotspotter stuur onmiddellik &rsquo;n sein aan die polisie wanneer &rsquo;n skoot afgaan. Di&eacute; toestel gee ook die plek waar die skoot afgegaan het. Die stelsel is reeds met welslae deur die Stad Kaapstad in werking gestel.