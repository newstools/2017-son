GEEN besluit is nog geneem oor waar die beoogde onderwysdistrik vir die Nelson Mandelabaai-metro gesetel sal wees nie.Mandla Makupula, die Oos-Kaapse LUR vir onderwys, het in Januarie bevestig die distrikte Port Elizabeth en Uitenhage gaan saamsmelt.Die Baai is die grootste van die 23 distrikte in die Oos-Kaap. Di&eacute; distrik het ook die meeste gr. 12-leerders.Makupula het verduidelik een van die redes vir die samesmelting is dat albei distrikte binne een Metro is.Hy het ook ges&ecirc; die samesmelting is positief omdat hulpbronne en vaardighede dan gedeel kan word.Richard Draai, die sekretaris van die Northern Areas Educa&shy;tion Forum, het ges&ecirc; hy verneem die samesmelting moet teen 1 April voltooi wees.Daar is volgens hom egter nog nie ooreengekom of die hoofkantoor in die Baai of Uitenhage sal wees nie.Eerw. Xolani Tengo, die adjunkvoorsitter van die PE-distriksonderwysforum, het egter ges&ecirc; daar is geen twyfel dat die hoofkantoor in die Baai sal wees nie.Hy het ges&ecirc; die rede hiervoor is dat meer skole en leerders in die Baai is en dit sal toegang tot die departement vir die meerderheid verseker.Tengo het bygevoeg alle ander staatsdepartemente is ook in die Baai gesetel.