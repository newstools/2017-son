&rsquo;N JONG vrou veg in die hospitaal om haar lewe nadat sy by &rsquo;n tref-en-trap-ongeluk betrokke was.Shanice Cloete (21) is in die Tygerberg-hospitaal nadat sy Sondagoggend in Hoofweg, Somerset-Wes, in &rsquo;n ongeluk betrokke was.Volgens haar ouma Petronella Cloete het die ongeluk omstreeks 04:00 plaasgevind. Shanice was saam met twee vriendinne by die kuier&shy;plek Locomation.Hulle was op pad huis toe toe sy deur &rsquo;n grys Toyota Fortuner getref is. Die bestuurder van die voertuig het versuim om stil te hou.Hulle het nie die registrasienommer van die voertuig gekry nie oor die kar weggejaag het. Ooggetuies vermoed dit was &rsquo;n vrou wat bestuur het.Pertonella s&ecirc; Shanice is tans in &rsquo;n koma. &ldquo;Sy het beserings aan haar kop, arm en been opgedoen.&rdquo;Die polisie ondersoek klagte van &rsquo;n tref-en-trap-ongeluk, asook roekelose en nalatige bestuur. Mense met inligting kan die polisie bel by 021 850 1300 of die familie by 072 841 4229.