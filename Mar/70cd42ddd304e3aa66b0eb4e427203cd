DIE Baaise sanger Wayne Schultz (38) het &rsquo;n passie om jong mense te motiveer en te inspireer.Volgens hom is dit nooit te laat om goeie veranderings in die lewe te maak nie.Sy droom is om eendag &rsquo;n musiekteater te open in die Baaise Northerns. Schultz wil dit gebruik om jong mense weg te hou van bendegeweld en dwelms. Hy voeg by dat die plan is om ander musiek-kunstenaars in te bring om die jong mense te help. Schultz is bekommerd oor die bendegeweld in die Nor&shy;th&shy;erns. &ldquo;Die doel is om jong mense te motiveer om hul drome na te volg. Ek wil hulle uitdaag.&rdquo;Schultz het oor die naweek ook sy passie vir jong mense gewys toe hy een van die judges was vir &rsquo;n plaaslike sangkompetisie. Die show se naam is Star Struck en oudisies het in die Green&shy;acres&shy;winkelsentrum plaasgevind. Volgens Schultz is hulle op soek na jong en nuwe talent. &ldquo;Dit was &rsquo;n moeili- ke oudisie, want daar is soveel goeie talent in die Baai.&rdquo; Schultz, wat in die Baai en in Kaapstad grootgeword het, het sy sangloopbaan op die ouderdom van tien jaar begin. Jare gelede was Schultz een van die drie lede van &rsquo;n band bekend as Back2Back. &ldquo;Die band het in 2013 opgebreek, maar ek het steeds my drome gevolg en het my eie pad gevat.&rdquo;Daarna het Schultz by verskillende plekke soos Lounge on the Ground en The Neighbourhood in Gelvandale opgetree.