&rsquo;N MAN wat &rsquo;n vermeende dief meer as &rsquo;n jaar gelede doodgeskiet het, is in die Oudtshoorn-streekhof vrygespreek.Benjamin Joubert (68), wat die vermeende dief in die nag op sy erf geskiet het, is Vrydag op &rsquo;n aanklag van moord vrygespreek en ontslaan.Streeklanddros Mark van Wyngaardt het bevind die staat het nie bo redelike twyfel bewys Joubert se lewe en di&eacute; van sy vrou was op die aand van 10 Desember 2015 nie in gevaar nie.Joubert het in sy pleitverduideliking aangevoer hy het uit noodweer opgetree nadat die 19-jarige Raymond Oliphant omstreeks 02:00 op hom afgestorm het.Die skoot het Oliphant aan die kant van die kop getref en hy is op die toneel dood.Joubert het onmiddellik n&aacute; die voorval sy weergawe aan die polisie gegee en oop kaarte gespeel.&rsquo;n Minderjarige wat saam met Oliphant was, het erken hulle wou die betrokke nag goed steel.Allison Jaftha, die broer van die slagoffer, het n&aacute; die landdros se uitspraak luidkeels geskree dat Joubert vrygespreek is &ldquo;omdat hy &rsquo;n wit man is&rdquo;.&ldquo;Dit is onregverdig. My broer is doodgeskiet,&rdquo; het Jaftha ges&ecirc;.Hy is buite die hof deur Christo van der Bergh, Joubert se regsverteenwoordiger, en die hofordonnans gewaarsku dat hy opgesluit kan word indien hy voortgaan om Joubert te dreig.