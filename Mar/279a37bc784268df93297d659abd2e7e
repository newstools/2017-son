ONS mense is deesdae almal so traak-my-nieagtig.Hulle aanvaar alles as vanselfsprekend. Niemand steur hom meer aan waarskuwings oor swendelaars en bedrie&euml;rs nie.Elke keer val ons mense vir dieselfde slenter en verloor so hul swaarverdiende geld. Hulle steur hulle ook nie aan waarskuwings oor naderende rampe en krisisse nie.&ldquo;Aag, dit gebeur net oppie TV,&rdquo; probeer hulle hulself altyd oortuig.Waaraan kan ons di&eacute; vreemde gedrag toeskryf? Is dit geldgierigheid, desperaatheid of maar net plain stupidgeid. Almal wil graag uit hul armoede, hul desperate situasie, ontsnap. Almal wil net &rsquo;n slag soos hul ryk landgenote &rsquo;n stukkie en slukkie van die land van melk en heuning proe.Die wrede realiteit is egter dat dit die meeste van ons nooit in ons leeftyd beskore sal wees nie.Al wat ons vra, is net &rsquo;n werkie met &rsquo;n minimum loon. Die kapitaliste is egter genade&shy;lose slawedrywers wat net na hul eie belange en sakke omsien. Die regering stel wette op om die armes te beskerm, maar die implementering daarvan ontbreek in die meeste gevalle. Plaaseienaars gaan steeds voort om &ldquo;baas&rdquo; te wees, net soos in die ou Suid-Afrika! Hulle kom met moord weg en kry net &rsquo;n rapsie oor die vingers. Untouchable! In die nuwe Suid-Afrika? Nog nooit &rsquo;ie! Die Esta-wet wat ingestel is om die plaaswerkers teen onwettige uitsetting en ander vergrype te beskerm, is maar net le&euml; woorde op &rsquo;n waardelose stukkie papier. Werkers is maar net &rsquo;n tool om hul base se sakke te laat bult, niks anders nie. Droogtetye moan hulle die meeste, want hulle maak dan &rsquo;n paar miljoen minder.Stemtyd trek ons maar weer ons kruisie by dieselfde onderdrukkers. Die regering doen ook nie veel daaraan om die lot van die armes te verbeter nie.Die staatsamptenare steel van die armes, hoewel hulle groot salarisse verdien. &ldquo;Groot salarisse?&rdquo; hoor ek hulle brom. &ldquo;As ek my luukse motor, my kinders se skoolfooie, DStv en die belasting betaal het, moet ek maar ook die maand ombid.&rdquo; Point taken, chief!Die punt wat ek egter wil maak, is dat ons mense in denial is. Kyk byvoorbeeld na die situasie met die water, oftewel die gebrek daaraan. Pleidooie om water te bespaar, val op dooie ore. Waarskuwings dat daar net ongeveer twee maande se drinkwater in ons damme oor is, lok geen paniek uit nie.&ldquo;Ag, man, dit sal voor daai tyd re&euml;n&rdquo;, is die traak-my-nieagtige antwoord wat jy sal kry as jy met mense daaroor praat. Wat ontstellend is, is dat selfs die munisipaliteite nie so ernstig met die waterbesparing is nie. As jy &rsquo;n lekkasie of stukkende pyp aanmeld, vat hulle baie lank om aandag aan di&eacute; ernstige probleem te skenk. Straatligte brand ook heeldag. Niemand gee om nie. So, die munisipaliteite moet practise wat hulle preach, asseblief! Maar wat as die re&euml;n regtig wegbly? Wat as die paw-paw die fan regtig strike? Dan sal ons eers die erns van die kritieke situasie besef! As die oumense, die kinders en die gestremdes se Sassa-geld nie op 1 April in is nie, kan &rsquo;n mens jou eie afleidings maak oor wat die regering van ons armes dink. April fools? Watter boodskap stuur die regering aan die kwesbares uit?&ldquo;Ek rapporteer nie aan julle klein mensies nie.&rdquo; Of net plain: &ldquo;F*k julle armgatte!&rdquo;Power to the people!