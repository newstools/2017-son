&rsquo;N OUDIT van die hoeveelheid handboeke by Oos-Kaapse skole het reeds in Augustus laas jaar &rsquo;n reusetekort getoon.En die hoofrede hiervoor is omdat skole in gebreke bly om handboeke elke jaar weer by leerlinge terug te neem.S&oacute; het Loyiso Pulumani, woordvoerder van die Oos-Kaapse onderwysdepartement (OKOD), ges&ecirc;.Dit nadat die Suid-Afrikaanse Menseregtekommissie (MRK) bevestig het hy gaan &rsquo;n klagte oor die nie&shy;aflewering van top-up-handboeke ondersoek.Die klag teen die OKOD is deur die DA aanhangig gemaak.Volgens Pulumani het die hoof van die OKOD, Themba Kojana, die tesourie genader vir bykomende geld om die probleem op te los.Aanpassings van die begroting word egter eers in September toegestaan en die aankoopproses, vir die geaffekteerde 4 921 skole, kon eers daarna begin.Pulumani verduidelik: &ldquo;Die eerste top-up-bestelling was vir 3 759 skole en het &rsquo;n bedrag van R530,8 miljoen beloop.&ldquo;Die bestelling is op 7 November 2016 geplaas en 60% van die boeke is al afgelewer.&ldquo;Die tweede bestelling (R289,6 miljoen) vir die oorblywende 1 345 skole is op 15 Desember 2016 geplaas en 22% van die boeke is afgelewer.&rdquo;Hy s&ecirc; daar is verskeie skole wat nie eens bestelvorms vir boeke ingevul het nie.Pulumani voeg by laat aflewering is &rsquo;n jammerte, maar hy glo die departement sal enige vrae van die kommissie kan beantwoord.&rsquo;n Moontlike MRK-ondersoek is volgens Richard Draai, sekretaris van die Northerns Areas Education Forum (Naef), &rsquo;n baie positiewe stap. Son het laas week berig net 42% van top-up-handboeke is teen einde laas maand deur die Oos-Kaapse onderwysdepartement by skole afgelewer.Die DA het gevra dat die MRK ondersoek instel n&aacute; die OKOD se &ldquo;mislukking om die grondwetlike regte van jong Suid-Afrikaners te respekteer en te handhaaf&rdquo;.Nomsa Marchesi, DA-woordvoerder oor onderwys, het ges&ecirc; die ondersoek sal &rsquo;n belangrike rol speel om die OKOD verantwoordbaar te hou vir mislukkings.Gail Smith, MRK-woordvoerder, het die ontvang van die klagte en die oopmaak van &rsquo;n saak aan African News Agency bevestig.Alle skole in die Baai se noordelike areas het nog nie al hul handboeke en skryfbehoeftes ontvang nie en volgens Draai wil ouers hulle nou tot die hof wend.Eerw. Xolani Tengo, adjunkvoorsitter van die Baaise distriksonderwysforum, s&ecirc;: &ldquo;Niemand het handboeke en skryfbehoeftes nie en daar is &rsquo;n tekort aan onderwysers. Waar gaan die geld heen?&ldquo;Ons sal die saak ook na die grondwetlike hof neem indien nodig,&rdquo; aldus Tengo.