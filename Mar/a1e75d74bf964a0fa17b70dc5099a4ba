DRIE mans verskyn Maandag in die Baaise hooggeregshof n&aacute; die aanranding en branddood van &rsquo;n 25-jarige man.Die beskuldigdes is Lukhanyo Xoli (23), Anethemba Sabelo (24) en Bongani Klaas (23). Al drie is van Airport Valley in Walmer. Hulle staan tereg op klagte van moord en aanranding met die opset om ernstig te beseer.Luidens die klagstaat was die oorledene, Lunga Moos, die aand van 2 Desember 2015 by Sabelo se huis. Xoli het later by hulle aangesluit en Moos begin aanrand omdat di&eacute; (Moos) hom geld skuld.Terwyl Moos en Xoli aan die stoei was, het Sabelo se plasma-televisiestel in die slag gebly.Sabelo het kwaad geword en &rsquo;n mes uitgepluk waarmee hy Moos wou steek.Sy (Sabelo se) ouers het by die vertrek ingestap gekom en almal beveel om die perseel te verlaat.Moos het kans gekry om uit die vertrek te ontsnap. Hy het oor &rsquo;n heining gespring en weggehardloop.Die beskuldigdes en nog &rsquo;n persoon, ene Power, is toe na die kamer van Klaas.Daar het hulle Moos bespreek wat geld skuld aan Xoli en dat hy verantwoordelik is vir die breek van Sabelo se plasma-televisiestel.In die vroe&euml; oggendure van 3 Desember 2015 het die beskuldigdes na Moos gaan soek. Hulle het sy kamerdeur afgeskop en hom in sy kamer aangetref.Die mans het Moos na bewering na buite geneem waar hulle hom met messe gesteek en met &rsquo;n hamer aangerand het.Power het glo petrol oor Moos uitgegooi waarna hy aan die brand gesteek is.Moos het geskreeu en om hulp gesoek.&rsquo;n Buurman het Moos gehelp deur die vlamme te blus. Hy is hierna na die Fountains- satelliet-polisiestasie geneem.Moos is hospitaal toe geneem, maar is op 7 Desember oorlede.&rsquo;n Nadoodse ondersoek wat op 14 Desember op Moos gedoen is, het aan die lig gebring dat die brandwonde sy dood veroorsaak het.Die staat beoog om altesame 23 getuies te roep.Adv. Ilse Loots kla aan.