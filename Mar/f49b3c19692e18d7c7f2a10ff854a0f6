DAAR is &rsquo;n gesegde wat lui dat di&eacute; wat nie wil hoor nie, moet voel. En dit lyk nou of die twiet-behepte Helen Zille se vlytige vingers haar nou uiteindelik in regte moeilikheid laat beland het. Zille het di&eacute; week &rsquo;n omstrede stelling oor kolonialisme getwiet en haar dadelik in die middel van &rsquo;n storm bevind. Sy het agterna jammer ges&ecirc; en ges&ecirc; sy het nie verskoning gemaak vir kolonialisme nie.Daardie verskoning het geensins die woede van baie van haar landgenote laat afneem nie. Die ANC het byna dadelik gevra dat die DA die &ldquo;rassistiese&rdquo; Zille pos as Wes-Kaapse premier.Verskeie ander mense het Zille se omstrede twiet-geskiedenis opgehaal. Zille is nooit eens deur haar party oor die vingers geraps oor haar vorige uitlatings in die twitter-sfeer nie. In elk geval nie in die openbaar nie.Maar di&eacute; keer is dit anders. Want Zille is van binne haar eie party deur hooggeplaastes gerepudieer. Mmusi Maimane, die DA-leier, het die federale regskommissie gevra om Zille se optrede te ondersoek.Ook die DA se nasionale woordvoerder, die waarnemende Wes-Kaapse leier, en die voorsitter van die federale uitvoerende komitee het Zille gekritiseer. Dit is die eerste keer dat die ystervrou van die DA so vanuit eie geledere geloop word.Die DA het Dianne Kohler-Barnard se lidmaatskap vinnig opgehef nadat sy &rsquo;n Facebook-inskrywing ter steun van oudpresident PW Botha gedeel het. Gaan sy leierskorps nou die moed h&ecirc; om dieselfde met hul ystervrou te doen? Die skeptici glo Zille beheer nog die DA en die keuse van Maimane as leier was bloot &ldquo;window dressing&rdquo; om die swart stem te lok.Hierdie is die ware toets vir die DA om te wys dat hy werklik &rsquo;n party vir alle Suid-Afrikaners is.