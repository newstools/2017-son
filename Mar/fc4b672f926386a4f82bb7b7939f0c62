SY IS &rsquo;n man se van nie werd nie, s&ecirc; die manlike inbeller. So asof &rsquo;n vrou se grootste achievement in die lewe is om &rsquo;n man se van te dra! Ek het geswyg en hom nie daarop gewys nie dat getroude vroue nou &rsquo;n venstergeleentheid het om wel hul getroude van na &rsquo;n van van hul keuse te verander. Die beheptheid van sommige mans om baas te wil speel oor vroue (en hul lywe), maak my bors erg warm. Jy hoef net te kyk na die Spur-boelie en jy sal sien hoe arrogant en selftevrede di&eacute; mnr. V wegstap oor hy &rsquo;n vrou en kinders kon intimideer. Ja, hy weet hy is groot, hy weet hy kan bulder en dreig en hy weet hy kan daarmee wegkom, want hy is &rsquo;n man. Hy het nie gedink &rsquo;n vrou &ndash; boonop &rsquo;n swart vrou &ndash; sal hom al vloekend &rsquo;n piece of her mind gee nie. Sy het nie &rsquo;n oomblik voor hom teruggedeins nie. Lebohang Mabuya het enkele minute voor die inbeller se oproep konteks oor die voorval gegee en ges&ecirc; dit was nie &rsquo;n rasvoorval nie, maar het ook verskoning gevra vir haar taal&shy;gebruik in die video. Sy het ook verduidelik wat gebeur het by die restaurant voordat die selfoonkameras die voorval afgeneem het. Wat my meer skok, is mans en vroue (van alle rasse) se reaksie op die twee figure, Lebohang en mnr. V. &ldquo;Sy moenie so vloek nie, sy is &rsquo;n vrou. Sy ken nie haar plek nie. Sy het hom aangehits. As sy haar mond gehou het, dan het hy nie so kwaad geword nie.&rdquo; Ander meen: &ldquo;Mans respekteer nie vroue nie. Jy slaan nie aan &rsquo;n vrou nie... Watter voorbeeld stel hulle vir die kinders?&rdquo;Die kritiek op die vrou het vir my meer soos &ldquo;victim shaming&rdquo; geklink. Soos wanneer &rsquo;n vroueslagoffer van verkragting aan die polisie moet please explain oor haar verkragting en kleredrag.&ldquo;Is jy seker jy het hulle nie geken nie?&rdquo; is maar van die kru verhale wat ek hoor. &Eacute;n dit van die polisielede by wie sy die saak probeer aanmeld. Dis weer &rsquo;n geval van die sowat sewe vroue wat die laaste ruk tussen Booysen en Soweto (in Joburg) deur mans in &rsquo;n taxi verkrag is. Die jongste voorval is van &rsquo;n ma wat Sondag op Ontdekkers &rsquo;n taxi geneem het en ure lank voor haar tienjarige seun verkrag is.Die ander slagoffers praat oor hul vernedering om net hul saak by &rsquo;n polisiestasie te kan aanmeld. Ons, die regstelsel, die polisie, ons mans en vroue faal di&eacute; vroue wat verkrag en aangerand word. Hoe langer ons leef met hierdie geloof dat die man die hoof van &rsquo;n vrou is en met haar kan maak en doen soos hy wil, hoe meer glo seuns hulle kan vroue regeer, besit en penetreer soos dit hulle pas &ndash; en daar hoef nie verantwoordbaarheid en verduidelikings te kom nie.As d&iacute;t is wat jy wil oor gender-dinamika glo, moenie jou sienswyse aan ander opdwing en morele of Bybelse regverdiging skep vir die misbruik van vroue nie. Ons kan nie bekostig om n&oacute;g &rsquo;n generasie groot te maak wat glo meisies is ondergeskik aan seuns nie. Uiteindelik sit ons met &rsquo;n klomp mama&rsquo;s boys wie se ego so fragile is, die vroue moet heeltyd op eiers loop. #NotOnMyWatch. LYNETTE FRANCIS, aanbieder van die aktualiteitsprogram Fokus op SABC2 en die geselsprogram Praat Saam op RSG, gee haar indrukke oor die mense wat op haar pad kom en die onder&shy;werpe waaroor hulle gesels.