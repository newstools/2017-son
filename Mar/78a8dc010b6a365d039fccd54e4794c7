DIE bekroonde radiodramaturg Willem Fransman jr. het onlangs sy 60ste verjaardag gevier.Die Universiteit Stellenbosch (US) se Woordfees wil dit Dinsdag 13:00 behoorlik vier deur op hierdie kreatiewe woelgees se lewe te fokus.Die redakteur van Son , Andrew Koopman, sal saam met Shireen Crotz en Jeneen Wallow, van die WOW-projek, sy mede-gespreksgenote wees. &rsquo;n Driegang-maaltyd en woordkuns-aanbieding oor twee uur vind in die 33 Dine@ The Private Hotel School, buite Stellenbosch, plaas.Toegang kos R200.Fransman, wat in Worcester gebore is, het hom die afgelope 20 jaar gevestig as skrywer, woordkunstenaar en letterkundige.Hy is &rsquo;n stigterslid van die inklusiewe Afrikaanse Skrywersvereniging en is die langsdienende voorsitter.Fransman is onlangs vir &rsquo;n tweede termyn as &rsquo;n lid van die Wes-Kaapse Taalkomitee aangewys.Hy is onlangs tot ondervoorsitter daarvan verkies.In 1997 was hy die eerste wenner van Radiosondergrense (RSG) en Sanlam se Radiodrama-skryfkompetisie, met Om te bedel is &rsquo;n kuns .Daarna sou hy verskeie opdragte van RSG ontvang om radiodramas te skryf.Radiodramas met titels soos &rsquo;n Kersspel virrie Kind , Die Belofte in &rsquo;n Skilpaddop , Martelaar van Calvinia en Met Kersfees So Naby is almal uitgesaai en gunstig ontvang.Fransman glo radio, anders as boeke, is &rsquo;n onmiddellike publikasie. Jy hoor dadelik n&aacute; uitsending wat mense van jou werk dink.Die afgelope 15 jaar is hy by die WOW-projek van die US betrokke.Die werwingsprojek het ook ten doel om leerders te leer dat letterkunde eintlik lekkerkunde kan wees.Hy is tans &rsquo;n gewilde bydraer tot die rubriek &ldquo;Gasskrywer van die Week&rdquo; in Son op Sondag .Naas sy liefde vir die letterkunde is Fransman ook &rsquo;n ywerige provinsiale pad- en baan-atleet wat onlangs WP-ere-kleure ontvang het.Hy behartig juis die gewilde rubriek &ldquo;Draf saam met Willem&rdquo; Woensdae in Son .Vriende, woordkunsliefhebbers en opvoeders word uitgenooi om &ldquo;Willem Fransman 60&rdquo; op vanjaar se Woordfees by te woon.