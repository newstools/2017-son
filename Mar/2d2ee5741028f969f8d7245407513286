&rsquo;N JONG vrou van die Baai se Northern Areas werk hard om haar engelstem met die &shy;w&ecirc;reld te deel.Millicent Fortuin (24), beter bekend as Milah, van Korsten, werk nou saam met die Boston-kollege se musiekateljee om &rsquo;n nuwe liedjie op te neem.Die liedjie, &ldquo;Don&rsquo;t Let me Go&rdquo;, word gesing deur Milah en ReeRee en feature Izaihvian.Milah het grootgeword met bendegeweld en dwelms.Sy s&ecirc; egter dit het haar sterker gemaak.Milah tree ook gereeld op in bekende plekke soos Qzone Sports Bar in Schauderville, Lounge on the Ground in Gelvandale en op bike rallies.Sy was lid van die band 8th Note. Milah het ook met HB &amp; Wolf Studios saamgewerk en s&ecirc; vier van haar liedjies is al uitgereik.Intussen sing sy ook op verjaar&shy;dagpaartjies en troues.Sy vertel: &ldquo;Ek skryf ook my eie liedjies, en geniet dit baie. Dit maak dinge meer persoonlik.&ldquo;Op die oomblik werk ek ook aan &rsquo;n CD, maar dit sal seker so Julie klaar wees.&rdquo;Milah s&ecirc; haar passie vir sang het begin toe sy 16 was.&ldquo;Ek het aangesluit by die skoolkoor, en daarna het my hele lewe verander,&rdquo; s&ecirc; sy.Wanneer sy lirieke skryf, put Milah inspirasie uit alledaagse dinge, en nie net die liefde nie, maar selfs ook misdaad.Sy s&ecirc;: &ldquo;My kitaar inspireer my ook. Sodra ek dit begin speel, kry ek soveel idees &ndash; ek love dit.&rdquo;Milah het ook gepraat oor die baie uitdagings wat sy as &rsquo;n tienermeisie in die Northerns moes trotseer. Sy het &rsquo;n passie ontwikkel om ander te inspireer.&ldquo;Daar is nie veel geleenthede in die Northerns nie, so, jong mense moet heelwat harder werk om sukses te behaal.&ldquo;Mededinging in die musiekbedryf is straf, want daar is soveel ander sangers, so jy moet uitstaan of huis toe gaan.&rdquo;Milah s&ecirc; egter sy hou van uitdagings en trotseer hulle om haarself te verbeter en haar musiek te bevorder.Haar advies aan jong mense is: &ldquo;Gee altyd uiting aan jou passies.&ldquo;Deel jou talente met die &shy;w&ecirc;reld, want jy kan iemand anders inspireer.&rdquo;