TERWYL daar nie &rsquo;n verandering in die leiers en personeel van die Oos-Kaapse onderwysdepartement (OKOD) is nie, sal sake nie verbeter nie.Dit is ten spyte daarvan dat die departement weer die grootste gedeelte van die provinsiale begroting ontvang het. Dis die mening van politieke partye en onderwysrolspelers in die provinsie.Sakhumzi Somyo, die Oos-Kaapse LUR vir finansies, het Donderdag in Bhisho die provinsie se begroting vir die boekjaar 2017-&rsquo;18 bekend gemaak.Byna R33 miljard van die totale R74 miljard is vir die OKOD bewillig. Somyo het ges&ecirc; die sowat R33 miljard gaan volgens die begrotingsvooruitsigte vir die mediumtermyn (MTEF) weer toeneem tot R105 miljard.Volgens hom is een van die hoofdoelwitte om te verseker dat onderwysonderrig-ondersteuningsmateriaal (LTSM) betyds afgelewer word. Hulle wil ook &rsquo;n onderwyser in elke klas plaas.Die tydige aflewering van handboeke en skryfbehoeftes met die aanvang van die 2017-skooljaar is steeds &rsquo;n reuse-probleem.Somyo het bevestig R595,8 miljoen is in die boekjaar bewillig om skryfbehoeftes en handboeke vir kwintiel 1-, 2- en 3-skole aan te koop. Dit verwys na skole waar geen skoolgeld betaal word nie.Dit sal oor die MTEF tot R1,7 miljard toeneem. Volgens Somyo is altesaam R22,45 miljard van die geld vir 2017 se akademiese jaar bewillig om die aanstel van onder&shy;wysers en die verbetering van onderrig te verseker.Hy het bevestig &rsquo;n ver&shy;dere R1,149 miljard is vir die skoolvoedingsprogram bewillig en R1,636 miljard vir die opgradering van skole se infrastruktuur.Verder is R491,7 miljoen vir die skolevervoerprogram opsygesit.Die LUR het ges&ecirc; dit dui op gratis vervoer vir 72 121 leerders oor die provinsie heen. Dit is 7 121 meer leerders as in die vorige boekjaar.Eerw. Xolani Tengo, adjunkvoorsitter van die PE-onderwysdistriksforum, meen egter dis als betekenisloos en die OKOD sal nie kernfunksies kan verrig nie.Hy het ges&ecirc; meer as 60% van die geld wat aan die departement bewillig is, sal gebruik word om salarisse te betaal. Tengo glo vas die OKOD sal weer nie sy begroting bestee nie.Bobby Stevenson, die DA-leier in die Oos-Kaapse wetgewer, stem met Tengo saam. Hy meen die geld wat burokrate ontvang, kan gebruik word om onderwysers aan te stel, skole-infrastruktuur te verbeter en handboeke aan te koop.Marlon Daniels, Oos-Kaapse Patriotic Alliance-leier, het die OKOD vergelyk met &rsquo;n sportspan wat swak presteer. Volgens hom word die coach eerste afgedank as die span onderpresteer en daarom moet Mandla Makupula, LUR vir onderwys, onmiddellik gepos word.Daniels voeg by &rsquo;n grootskaalse verandering in die departement se top-bestuur is die enigste manier om te verseker dat die begroting reg aangewend en bestee word.Richard Draai, sekretaris van die Northern Areas Education Forum, hetges&ecirc; die departement moet verseker die prestasie van beamptes word ontleed.