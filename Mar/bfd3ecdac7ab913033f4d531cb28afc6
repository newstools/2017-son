NOG &rsquo;n jong seun is koelbloedig in Hanover Park afgemaai, slegs &rsquo;n paar dae nadat &rsquo;n ander skoolseun ook doodgeskiet is.Dorian Solomons (15) is in sy kop en verskeie kere in die rug geskiet.Die voorval het Donderdagoggend om en by 07:50 in Lansportweg gebeur.Volgens Solomons se hartseer ma, Jackie (45), het hy by die mobile oorkant die Ho&euml;rskool Crystal gestaan toe die jongens hom geskiet het.Jackie s&ecirc;: &ldquo;Hy was gewoond daaraan om soggens te kyk dat sy broertjie veilig oor die pad loop en dan sommer met sy ou skoolmaats te gesels.&ldquo;Die jongens het in die pad af gekom en op hom geskiet.&ldquo;Hy het gehardloop en is in die rug gewond. Hy het toe geval en die jongens het tot by hom gekom en hom weer in die kop geskiet. Toe ek op die toneel kom, was hy reeds dood.&ldquo;Voordat hy by die huis uit is, het ons nog gestry oor &rsquo;n R2 vir &rsquo;n entjie.&rdquo;Volgens Jackie het sy verlede jaar in Junie vir Do&shy;rian na Bossasa gestuur oor hy &rsquo;n dwelmprobleem gehad het.Sy beweer hy het baie verander sedert hy Desembermaand teruggekom het.Volgens Jackie het sy van nagskof af gekom en gaan l&ecirc; nadat Dorian by die huis uit is.Sy s&ecirc;: &ldquo;Ek het ingesluimer en gehoor hoe iemand Do&shy;rian se naam uitroep. Ek het niks skote gehoor nie.&ldquo;Kort daarna het iemand by die hek ingekom en ges&ecirc; hy is geskiet.&ldquo;Sy broer is ook twee jaar gelede op dieselfde manier dood.&ldquo;Die kinders word gebrandmerk as gangsters as hulle net met die gangsters vriende is.&ldquo;Hy was &rsquo;n spontane persoon wat sy laaste vir sy medemens sou gegee het.&rdquo;Volgens Jackie was Dorian nie &rsquo;n gangster nie en het hy gewag vir die departement van onderwys om weer in die skool geplaas te word nadat hy uit Bossasa ontslaan is. Hy sou di&eacute; jaar in gr. 8 gewees het.Volgens kapt. FC van Wyk, &rsquo;n polisiewoordvoerder, is niemand nog gearresteer nie.