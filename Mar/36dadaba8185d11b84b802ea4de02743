BLOEMFONTEIN. &ndash; Woedende inwoners van Mangaung het Saterdagoggend twee vermeende moordenaars aangeval en aan die brand gesteek nadat die twee glo &rsquo;n jong man beroof en met &rsquo;n mes doodgesteek het. Die vermeende moordenaars het doodgebrand, waarna die inwoners hul plakkershutte ook afgebrand het. &rsquo;n Derde verdagte kon egter daarin slaag om te vlug en is later deur die polisie in hegtenis geneem. Brig. Motantsi Makhele, &rsquo;n provinsiale polisiewoordvoerder, s&ecirc; di&eacute; aanvalle kom nadat vyf mans glo Solomon Maweni (31) beroof het terwyl hy 06:00 van &rsquo;n taverne op pad was huis toe.Die aanvallers het Maweni met &rsquo;n mes gesteek en hy het kort daarna by sy huis aan sy wonde beswyk.Volgens Makhele het Maweni voor sy dood aan inwoners ges&ecirc; hy is aangeval. Drie sake van moord word ondersoek. &ndash; Netwerk24