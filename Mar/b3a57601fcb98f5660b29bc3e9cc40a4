MAPULANENG. &ndash; &rsquo;n Dief en die straatsmous wat hom glo lewend wou begrawe het, verskyn Donderdag saam in die landdroshof in Mapulaneng, Mpumalanga, op onderskeie aanklagte.Brig. Leonard Hlathi, &rsquo;n polisiewoordvoerder, s&ecirc; die eerste verdagte het na bewering Maandag in Bosbokrand items by die straatsmous gesteel.Die smous het die man tot by sy huis agtervolg, waar van die gesteelde items glo gevind is. Die man is aangerand, en na die smous se onderneming geneem waar hy glo gedwing is om sy eie graf te grawe.Die vermeende dief is met onbekende voorwerpe aangerand en in die gat gedwing, s&ecirc; Hlathi. Beeldmateriaal en foto&rsquo;s wat deur omstanders geneem is, wys hoe die man aangerand en tot by sy borskas in die grond begrawe word. Volgens Hlathi het albei mans die voorval later by die polisiekantoor in Bosbokrand aangemeld, waar hulle onderskeidelik sake van poging tot moord en diefstal teen mekaar aanhangig gemaak het. Hulle is albei toe net daar in hegtenis geneem. &ndash; Netwerk24