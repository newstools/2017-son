DIE boek Talk is Cheap van &rsquo;n pastoor van die Baaise noordelike gebiede is gepubliseer en hy gebruik dit nou om ander mense te motiveerDesmond Stuurman (40) van Heath Park wil ander motiveer om hul passie en drome te volg. Die boek is laas jaar gepubliseer en Stuurman voeg by hy is reeds besig met &rsquo;n tweede boek. Die boek is deur Lounge of Poetry, Haroldene Tshienda, gepubliseer.Dis &rsquo;n volle 303 bladsye van inspirerende leesstof.In sy boek motiveer Stuurman mense om beter te doen.Hy gebruik ook &rsquo;n paar Bybelverse om te motiveer. &ldquo;Die boek se titel, Talk is Cheap, s&ecirc; alles. Pleks van om oor toekomsplanne te praat, moet mense dit doen,&rdquo; verduidelik Stuurman.Die skrywer is al die afgelope 16 jaar &rsquo;n pastoor in die Northerns.&ldquo;Op die oomblik is ek die senior pastoor van Glorious Light Ministries in Heath Park,&rdquo; vertel hy.Dit was sy droom om &rsquo;n boek te skryf wat &rsquo;n goeie invloed op ander mense se lewe sal h&ecirc;. &ldquo;Ek het &rsquo;n visie gehad en God het my gehelp om my drome te volg. &ldquo;Een van die hoofpunte in my boek is visie. As mense nie &rsquo;n visie het nie, sal dinge skeefloop.&rdquo;Stuurman vertel verder hoe swaar hy grootgeword het. Hy vertel bendegeweld, dwelms en misdaad is volop in die Nor&shy;therns, maar hy glo as mense hul drome volg, is enigiets moontlik.&ldquo;Ek wil mense in die Northerns motiveer om beter te doen in hul lewe,&rdquo; gaan Stuurman voort.&ldquo;Mense hoef nie elke dag te sukkel nie. &ldquo;Hulle moet net die besluit neem om iets positiefs in hul lewe te doen.&rdquo;Stuurman se toekomsdroom is om motiveringsentrums oral in die noordelike gebiede te open. &ldquo;Die hooffokus sal die jeuglede wees. Hulle is nog jonk en kan nog baie doen om sukses te bereik.&rdquo;Intussen gee Stuurman raad vir vanjaar se jeuglede.&ldquo;Kies die regte vriende, want dit maak jou of breek jou.&rdquo;Diegene wat in die boek belangstel, kan Stuurman gerus direk by 079 490 8582 kontak. Dit kos R199. Volgens Stuurman is sy boek binnekort in die winkels.&ldquo;Die proses is steeds aan die gang met &rsquo;n paar boekwinkels in die Baai,&rdquo; sluit hy af.