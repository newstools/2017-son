’N SEUN van Centane is dood toe hy Woensdag deur ’n bus omgery is. Die 12-jarige Athini Qondani het op die toneel gesterf. Athini het ’n gruispad oorgesteek toe die bus hom getref het. So het kapt. Jackson Manatha, ’n polisiewoordvoerder, bevestig. Manatha het gesê: “Die seun is op 15 Maart omstreeks 16:30 in Gqunqe Village deur ’n bus getref. “Die polisie ondersoek ’n saak van strafbare manslag.” Dis nog nie bekend presies wat gebeur het nie. Manatha sê net die Centane-polisie ondersoek nog die saak. Hy het bygevoeg: “Ouers word gewaarsku om hul kinders te vergesel wanneer hulle paaie kruis. “Dit sal verhinder dat voorvalle soos dié plaasvind.”