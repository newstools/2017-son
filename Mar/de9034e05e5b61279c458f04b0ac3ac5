DIE polisiebeamptes van die Aliwal-Noord-cluster is trots op die ses dwelmverwante arrestasies wat hulle die laaste week gemaak het.Sondag het lede van Aliwal-Noord se eenheid vir openbare orde (Pops) inligting opgevolg wat tot &rsquo;n arrestasie gelei het.&ldquo;Sondag het die polisie &rsquo;n Toyota Tazz in die dorp voorgekeer en die verdagte is gearresteer vir die besit van Mandrax en tik,&rdquo; het kapt. Ursula Roelofse, &rsquo;n polisiewoordvoerder, ges&ecirc;.Vrydag het die polisie van Burgersdorp &rsquo;n 19-jarige verdagte in hegtenis geneem omdat hy na bewering nege pakkies dagga by hom gehad het.Die polisie van Sterkspruit het &rsquo;n tip-off gekry oor &rsquo;n huis in Herschel en dit opgevolg.&ldquo;Altesaam 30 daggaplante is in die tuin van die betrokke huis gevind en &rsquo;n verdagte is gearresteer vir die besit van dagga,&rdquo; het Roelofse bygevoeg.Ook in Tienbank is &rsquo;n arrestasie gemaak nadat die polisie &rsquo;n verdagte te voet in &rsquo;n afgele&euml; gebied gekry het.Die polisie van Lady Grey het verlede Woensdag in &rsquo;n gesamentlike operasie met die sigbarepolisie-eenheid en die misdaadondersoekeenheid &rsquo;n wenk oor &rsquo;n huis in Transwilger ontvang. &ldquo;Die huis is deurgesoek en twee verdagtes is in besit van dagga gevind.&ldquo;Die verdagtes (24 en 59 jaar oud) is gearresteer,&rdquo; het Roelofse ges&ecirc;.