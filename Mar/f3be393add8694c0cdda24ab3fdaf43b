&rsquo;N BEDRAG van R303 miljoen is deur die Oos-Kaapse departement van menslike nedersettings aan kontrakteurs van laekoste behuising verskuldig.Dit het aan die lig gekom toe Helen Sauls-August, die LUR vir menslike nedersettings, vrae in die provinsiale wetgewer beantwoord het.Die DA het &rsquo;n beroep gedoen om te verseker dat die kontrakteurs, waarvan groot getalle al veel langer as 30 dae vir hul geld wag, spoedig betaal word.&ldquo;Die feit dat die departement in gebreke bly om die kontrakteurs te betaal, bring hul ondernemings in die gedrang en lei tot die afdanking van honderde werkers.&ldquo;Dit vernietig jobs en het &rsquo;n negatiewe impak op plaaslike ekonomiese ontwikkeling,&rdquo; het Sanele Magaqa, DA-LPW en provinsiale woordvoerder oor menslike nedersettings, ges&ecirc;.In antwoord op &rsquo;n geskrewe vraag wat by die wetgewer ingedien is, is bevestig R303 miljoen moet nog deur die departement aan kontrakteurs oorbetaal word.Die volgende bedrae word in munisipaliteite reg oor die provinsie geskuld: . R81 miljoen in die Alfred Nzo-distriksmunisipaliteit; . R7 miljoen in die Amathole-distriksmunisipaliteit; . R11 miljoen in die Buffalostad-metro; . R56 miljoen in die Chris Hani-distriksmunisipaliteit; . R36 miljoen in die Joe Gqabi-distriksmunisipaliteit; . R36 miljoen in die Nelson Mandelabaai-metro; . R73 miljoen in die O.R. Tambo-distriksmunisipaliteit; en . R3 miljoen in die Sarah Baartman-distriksmunisipaliteit.&ldquo;Suid-Afrikaanse wetgewing vereis dat enige onderneming wat werk vir die regering voltooi, binne 30 dae betaal moet word.&ldquo;Maar in Alfred Nzo, Chris Hani, Joe Gqabi en O.R. Tambo is daar kwitansies wat meer as 90 dae oud is,&rdquo; bevestig Magaqa.Sakhumzi Somyo, LUR vir finansies, het egter onlangs in sy begrotingsrede vir die 2017-&rsquo;18-boekjaar met die departement menslike nedersettings gespog.Hy het daarna verwys dat 11 000 top-gehalte huise teen einde Desember 2016 deur die regering gebou is.Dit het ook volgens hom gelei tot die skep van 15 000 jobs.Somyo het R2,293 miljard in die boekjaar onder bespreking aan die departement van menslike nedersettings toegeken.Athol Trollip, Nelson Mandelabaai se burgemeester, het in Desember verlede jaar bevestig die Metro werk daaraan om weer beheer oor sy behuisingsdirektoraat oor te neem.Die bou van huise is tans die plig van die nasionale departement en Trollip het die behuisingswaglys in die Metro as &rsquo;n reuse-deurmekaarspul beskryf.