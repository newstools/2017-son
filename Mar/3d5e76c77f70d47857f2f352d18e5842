PRES. Jacob Zuma het hom gister na die Baai gehaas nadat die &shy;omstrede Andile &shy;Lungisa as ANC-streekvoorsitter verkies is.Maar opposisiepartye meen nie eens dit kan die party red nie.Dis &rsquo;n doodskoot vir die ANC in die Nelson &shy;Mandelabaai-metro en moontlik ook in die land.So het Mongameli &shy;Bobani, die UDM-leier in die Metro, die verkiesing van die omstrede Lungisa as streekvoorsitter beskryf.&ldquo;Sy eie nasionale leiers het hom verbied om verkiesbaar te wees, maar steeds gaan hy voort.&ldquo;Mense binne die ANC het g&rsquo;n respek vir hul leiers nie en daarom het die party nou niks meer om die land te offer nie,&rdquo; aldus Bobani. Athol Trollip, die &shy;DA-burgemeester van die Metro en die party se voormalige provinsiale leier, het ges&ecirc; Lungisa se verkiesing dui op die groot verdeeldheid in die party.Lungisa, &rsquo;n ANC-raadslid en oud-adjunkvoorsitter van die ANC-jeugliga, is &shy;gister in die vroe&euml; oggendure op die ANC-streekkongres in die Baai verkies.Dit ten spyte daarvan dat Gwede Man&shy;tashe, die sekretaris-generaal van die ANC, sy nominasie verlede week per brief verbied het.Ure se onderhandelings en grondwetbesprekings het gevolg voordat Lungisa 71 van die 129 afgevaardigdes se stemme op hom getrek het. Tony Duba, &rsquo;n ANC-LP, het teen hom gestaan. Zuma het sy steun aan Lungisa toeges&ecirc;.Zuma voeg by die meerderheid het gepraat en daarom moet die ANC die besluit sy eie maak.Die president het bygevoeg die voorvaders keur ook Lungisa se verkiesing tot die pos goed.Hy voeg by die party het kwaliteit-leiers nodig, en nie net mense met grys hare nie.Phumzile Tshuni is tot adjunkvoorsitter verkies.Lungisa het aan News24 ges&ecirc; die plan is nou om die ANC in die streek te verenig om te verseker mense stem in die volgende verkiesing vir die ANC.Mantashe se brief het bevestig dat aanpassings van die ANC-grondwet Lungisa verbied om verkiesbaar te wees.Dit omdat Lungisa &rsquo;n lid van &rsquo;n ho&euml;r struktuur, die provinsiale uitvoerende struktuur (PUK), is.Mantashe skryf: &ldquo;Enige poging om uit die PUK te bedank om vir &rsquo;n posisie gedurende die streekkonferensie te staan, word nie toegelaat nie.&rdquo;Mantashe het aan The Herald verklaar Lungisa se verkiesing sal binne partystrukture hanteer word en wou nie uitbrei nie.Trollip s&ecirc; die senior leierskap van die party kan duidelik geen rigting aan die ANC en sy lede gee nie. Trollip s&ecirc; Lungisa se rekord spreek vanself en s&ecirc; kiesers sal nie vergeet van die onlangse geweld in die raadsaal waaraan Lungisa glo deel gehad het nie.