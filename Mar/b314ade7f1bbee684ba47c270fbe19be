&rsquo;N DANSER van Saldanhabaai maak tans die w&ecirc;reldverhoog sy speelveld.&ldquo;Ek het nooit gedink dat my lewe so sou uitdraai nie,&rdquo; vertel Chester Martinez (21).Hy het homself geleer dans en vandag is hy &rsquo;n beroepsdanser, in diens van die beroemde Britse sanger en danser FKA Twigs. Twigs is ook die verloofde van die Twilight -akteur Robert Pattinson.Martinez vertel: &ldquo;Dit het alles begin op die ouderdom van so 12, toe ek die TV-program So You Think You Can Dance gesien het.&ldquo;Ek was so impressed met hoe hulle gedans het dat ek elke roetine ge-copy het. En so het ek agtergekom dat ek hierdie talent het.&rdquo;Later het Martinez toe &rsquo;n bietjie opleiding van gewilde dansers soos Rudi Smit gekry.N&aacute; skool het hy dansklasse in die Noordelike voorstede gegee.Hy s&ecirc;: &ldquo;Maar ek het begin depressief raak, want dit het vir my gevoel dat ek dit sou doen vir die res van my lewe. Ek kon my dit net nie indink nie.&rdquo;Deur die donker tyd in sy lewe het Martinez baie gebid en sy geloof vir &rsquo;n groot deurbraak sterk gehou.&rsquo;n Paar maande later het hy gehoor die fliek Honey 3 gaan in die Kaap verfilm word. Die oudisie was &rsquo;n maand n&aacute; sy ma se dood.&ldquo;Ek het besluit dat ek die meeste gaan maak van die situasie. Ek het dit gesien as &rsquo;n toets.&ldquo;Ek was te emosioneel. Toe besluit ek om my emosies te gebruik om myself vorentoe te stoot.&ldquo;Ek het in daai oudisie my alles gegee.&rdquo;Danksy die konneksies wat hy deur die fliek gemaak het, het hy &rsquo;n bespreking vir &rsquo;n TV-advertensie gekry.&ldquo;Dit is waar ek vir FKA Twigs ontmoet het, want sy was die kreatiewe direkteur.&ldquo;Dit was amazing. Ek kon dit skaars glo, want dit was altyd vir my &rsquo;n droom om met haar te werk,&rdquo; vertel hy.Verlede jaar April, in die maand toe hy 21 geword het, kry hy &rsquo;n e-pos.&ldquo;Ek kon dit skaars glo. Dit was van FKA Twigs en sy wou weet: &ldquo;Hey boo, how you?&rdquo;Asof dit hom nie klaar op sy rug laat val het nie, het haar assistent hom &rsquo;n week later weer &rsquo;n e-pos gestuur om te vra of hy Londen toe sou trek om met Twigs op toer te gaan.Hy s&ecirc;: &ldquo;Ek glo regtig dis my ma, my beskermengel, wat hierdie dinge na my lewe toe bring.&ldquo;Want sy is die een wat my die beste geken het. Sy het al my groot drome geken.&rdquo;En net so het sy hele lewe verander. Hy het al onder meer in Rusland, Noorwe&euml;, Kanada, Mexico en New York getoer.LoopbaanHy gee advies: &ldquo;Commit aan jou drome en glo. Ander mense behoort nie in jou drome te glo nie.&ldquo;Baie mense het vir my ges&ecirc; ek kan nie geld met dans maak nie, dat ek nie &rsquo;n loopbaan uit dans kan maak nie.&ldquo;Glo net daar is iets groter as jy, en glo.&rdquo;Martinez gaan binnekort weer terug Londen toe, maar sy toekomsplanne is om oor twee jaar terug te trek Suid-Afrika toe om die pad vir ander jong mense oop te maak.