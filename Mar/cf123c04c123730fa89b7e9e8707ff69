&rsquo;N JONG vrou het di&eacute; week by die dood omgedraai toe &rsquo;n pit bull-teef haar aangeval en byna albei haar bene heeltemal vergruis het.Haar boyfriend is ook in die proses beseer. Shanaaz Ebrahim (24) van Sanctor in die Baaise nor&shy;th&shy;erns is dankbaar dat sy vandag nog leef. Ebrahim s&ecirc; haar nagmerrie-ervaring het begin toe sy Maandag vir haar boyfriend, Qan Dennis, in West End gaan kuier het.Volgens haar het sy lus gehad vir &rsquo;n entjie en het toe uit respek vir Dennis se ouers die entjie buite langsaan die huis gaan light.Ebrahim s&ecirc; terwyl sy nog so besig was om haar entjie te rook, het &rsquo;n pit bull-teef en haar twee puppies speel-speel om die draai gekom.Sy s&ecirc; toe sy weer sien, hap die pit bull haar aan die been en begin haar byt.Volgens Ebrahim het sy in die proses op haar rug geval, terwyl die pit bull woes haar vleis uit haar bene geruk het.Ebrahim s&ecirc; sy het gegil en om hulp geskree, terwyl sy verbete teen die monster-hond probeer veg het.Sy s&ecirc; die aanval het sowat 20 minute geduur.Volgens Ebrahim het haar liggaam skielik swak geword en het sy besluit om moed op te gee toe die pit bull na haar bolyf toe beweeg en haar aan haar regterarm begin byt het. &ldquo;Ek het opgehou met ba&shy;klei omdat ek gedink het ek gaan nou dood.&rdquo;Volgens Ebrahim het Dennis uiteindelik haar nood&shy;krete gehoor en haar te hulp gesnel. Ebrahim s&ecirc; Dennis het gesukkel om die hond van haar af te kry.Volgens haar het die hond, toe sy uiteindelik klaar is met haar, haar visier op Dennis gestel.Sy s&ecirc; die teef het onmiddellik vir Dennis se keel gegaan, maar toe mis sy dit. Volgens haar het die hond toe Dennis se onderlip geskeur en een van sy ondertande morsaf gebyt.Sy s&ecirc; Dennis het met die hond gestoei totdat die hond begin moeg word en uiteindelik opgegee het. Volgens Ebrahim was daar oral bloed.&ldquo;Toe ek uiteindelik terug in die huis kom, op die bank sit en my broek oplig, toe tap die vette uit my bene.&rdquo;Sy s&ecirc; sy het duiselig begin voel en het dit gevoel sy wil uit-pass. Volgens haar het haar bebloede bene van skok begin ruk.&ldquo;Ek was histeries en het aanhoudend gehuil. Ek kon nie my bene reguit hou nie.&rdquo;Volgens Ebrahim het Dennis se ma haar ma, Jasmien, gebel en vertel wat gebeur het.Ebrahim is onmiddellik na die Livingstone-hospitaal geneem, waar sy mediese behandeling ontvang het. Sy is dieselfde dag nog ontslaan.Sy s&ecirc; van die wonde het later begin septies raak.Volgens Ebrahim vrees sy nou elke hond n&aacute; die voorval.&ldquo;Saans kan ek nie op my sy l&ecirc; nie, net op my rug.&rdquo;Ebrahim meen iemand moet &rsquo;n plan maak met die pit bulls wat sonder toesig in die northerns rondhardloop. Volgens Ebrahim het sy die bytwonde intussen self begin skoonmaak omdat sy nie geld het vir die taxi om hospitaal toe te gaan nie.Jasmien s&ecirc; hulle het n&aacute; die voorval tevergeefs gesoek na die pit bull.&ldquo;Dis nalatig om pit bulls so los te laat hardloop. Die polisie het ges&ecirc; ons kan &rsquo;n saak maak sodra ons uitgevind het wie die eienaar is.&rdquo;Sy s&ecirc; baie mense gebruik pit bulls om teen mekaar te baklei.