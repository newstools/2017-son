DAARDIE Vrydagoggend het die pragtige meisie met die een lang vlegsel my half onkant betrap:&ldquo;Meneer, Mammuh Driekie het gevra Meneer moet asseblief uitvind wat hierdie R5-muntstuk, met Mandela se kop op, werd is,&rdquo; het haar kleinkind, met die oortuiging van haar en haar Mammuh Driekie se geloof, kom vra.In kinderlike onskuld geglo dat daar dalk net ietsie uit sou wees wat hul lewensomstandighede kon verbeter?Nooit het ek gedink dat dit meer werd kan wees as die syfer wat daarop gedruk was nie.Maar, dit het my aan die dink gesit. Want sien, Mandela was goud werd vir Suid-Afrika, hy was goud werd vir die verdrukte miljoene, hy was goud werd vir die ganse heelal. Vandaar die erkenning wat aan hierdie ikoon gegee is deur die Verenigde Nasies met die internasionaal erkende Mandela-dag. Die besondere R5-muntstuk moet net iets meer werd wees, het ek gedink terwyl ek my derde koppie koffie ge-down het.En wie kon my help? Natuurlik het ek gaan Google-loer! Mamma Driekie is &rsquo;n gelowige en geliefde vrou hier in my township. Sy woon steeds in die huisie van haar ma, Mammuh Byb, in dieselfde straat waar ek die eerste keer my o&euml; oopgemaak en Karoo-lug geproe het.En toe ek sowat &rsquo;n week later in die einste straat stilhou, reg oorkant haar huisie, het ek gewaar dat sy haar kombuisvenster oopmaak en haar gryskop by die venster uitsteek ... toe weet ek dis nou dit!&ldquo;Boetie,&rdquo; het sy met haar kenmerkende hees stem gevra: &ldquo;Kon jy al uitvind oor ons miljoene? En moenie warrie nie, Driekie gaan vir jou ook ietsie gee.&rdquo;Skaam, op die plek, was ek. Want ek het nog nie iets uitgevind nie. Soms druk die spokies maar ... nie eens &rsquo;n 25-uur-dag sou genoeg wees nie.Ek het haar om verskoning gevra, want ek wou nie lieg nie. Ek sou binne die volgende dag of twee vir haar &rsquo;n antwoord h&ecirc;.Want sien, sy het geglo in die Mandela wat soveel vir haar land beteken het. En toe begin my rondskarrelry. Eerlikwaar, ek het regtig gedink dat dit nie iets meer werd sou wees nie. Daarom het ek ook nie ge-warrie om uit te vind nie. Want s&ecirc; nou maar die mense by die bank &ndash; waar ek eerste sou aanklop &ndash; lag my uit? En sien hoe ek my onkunde ten toon stel? Maar ek is mos met &rsquo;n gewete gepla.Ek het toe my spie&euml;le begin gooi, soos die mense in my township s&ecirc;.Iewers het ek gelees dat daar wel &rsquo;n goue Madiba-R5 in 2008 gemaak is om Madiba se 90 jaar te herdenk, asook een vir sy inhuldiging, wat inderdaad duisende werd is.Maar Mammuh Driekie s&rsquo;n was &rsquo;n gewone jaar 2000 en sonder goud. Maar wat wel, volgens die SA Muntversamelaars, dalk net &rsquo;n ekstra kroon werd kan wees.En toe trek die noodlot my &rsquo;n streep &ndash; ek kry haar Madiba-R5 n&ecirc;rens nie. Vir twee dae gesoek totdat dit in &rsquo;n broek se sak sy verskyning gemaak het!Dieselfde dag is ek terug na Driekie om haar die nuus mee te deel dat sy toe nie &rsquo;n miljoen&ecirc;r sou word nie. Iemand wat dalk net Mammuh Driekie van haar Madiba-R5 wil verlos?