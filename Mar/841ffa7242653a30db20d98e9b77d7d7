OCKERT Johannes Stephanus Fourie (57) het Donderdag agt jaar tronkstraf in die Oudtshoorn-landdroshof gekry nadat hy Absa-bank uit byna R5 miljoen bedrieg het. Fourie, direkteur van Sunprix Grape and Citrus-verspreiders, het die bank uit R4 866 819,98 bedrieg. Dit het gebeur nadat hy reeds die bank se vertroue gewen en hulle later dié uitbetaling aan hom gedoen het sonder die nodige bewyse. Die geld is in sy rekening betaal met die ooreenkoms dat dit weer aan Absa terugbetaal sou word sodra ’n buitelandse klant van hom in Euro’s sou betaal vir vrugte wat hy uitgevoer het. – Valke