&ldquo;BAIE dankie, Son op Sondag!&rdquo;D&iacute;t was Ursula Paulse se woorde aan Son op Sondag noudat sy en haar familie eindelik berusting kan vind.N&aacute; twee maande se baklei met die polisie oor haar broer se lyk wat al sedert 21 Januarie in die Soutrivier-lykshuis l&ecirc;, is hy Vrydag aan hul familie uitgeteken. &ldquo;Ek is so bly. Ons kan hom nou uiteindelik begrawe.&rdquo;Paulse se broer, Gert Cloete (57), is op 21 Januarie tussen die Lentegeur- en Philippi-stasie deur &rsquo;n trein getref. &ldquo;Ek het hom gaan uitken en bevestig dat dit hy is aan sy littekens en die klere wat hy aangehad het,&rdquo; het sy verlede week aan Son op Sondag ges&ecirc;.&ldquo;Ons moes toe &rsquo;n DNS-toets laat doen. Ons een broer het dit gedoen, maar die DNS-uitslag was net 94% en die lykshuis soek tussen 98% en 99%, wat jy kry van &rsquo;n ouer of dalk jou kind.&rdquo;Hulle het toe toetse op sy enigste seun, Clayton Lodewyk (20), gedoen.Die toetse was negatief en het gewys dat Lodewyk nie die slagoffer se bio&shy;logiese seun is nie.Die polisie het n&oacute;g &rsquo;n oponthoud veroorsaak deur nie die vingerafdrukke by Plattekloof-laboratorium in te dien nie. Maandag het brig. Vishnu Naidoo, woordvoerder van die nasionale polisiediens, ges&ecirc; Cloete se vingerafdrukke moes na die kriminelerekordsentrum gestuur word vir bevestiging van sy identiteit. &ldquo;Maar weens onvoorsiene uitdagings by die lykshuis kon die vingerafdrukke eers einde Februarie ingedien word.&ldquo;Die proses van identifisering van &rsquo;n oorledene onder hierdie omstandighede sluit ook in konsultasie met die departement van binnelandse sake. Di&eacute; proses is onderweg,&rdquo; s&ecirc; Naidoo. Hy s&ecirc; die vrystelling van die lyk is die verantwoordelikheid van die departement van gesondheid. Robert Daniels, woordvoerder van die Wes-Kaapse mediese nooddienste, s&ecirc; egter die identifikasie is die verantwoordelikheid van die SAPD.&ldquo;Cloete is op 21 Januarie na ons gebring en daar is &rsquo;n lykskouing op 24 Januarie gehou. Weens sy beserings kon hy nie uitgeken word nie.&rdquo;Paulse s&ecirc; hulle kry m&ocirc;re Cloete se oorskot en hy gaan Saterdag begrawe word.