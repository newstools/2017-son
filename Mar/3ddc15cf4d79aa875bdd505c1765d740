LEDE van die #ColourednessMustFall-komitee gaan oor sewe dae na Bhisho stap in die hoop om die woord &ldquo;coloured&rdquo; vir ewig te vernietig.Crawford Fraser, &rsquo;n gemeenskapsleier en lid van die komitee, het gister die nuus aan Son bevestig.&ldquo;Die woord coloured klink asof ons aliens is, maar ons verteenwoordig die eerste nasie in Suid-Afrika.&rdquo;Volgens Fraser het Europe&euml;rs die woord &ldquo;coloured&rdquo; op mense afgedwing.&ldquo;Die Europe&euml;rs het oorgevat in ons land. Hulle het ons manne vermoor, vroue verkrag en kinders gesteel vir slaafwerk.&ldquo;Niemand het ooit daardie reg vir hulle gegee nie en nou voel ons dat genoeg is genoeg.&rdquo;Fraser het ges&ecirc; &rsquo;n groep van tien mans en twee vroue sal Dinsdag na Bhisho begin stap om &rsquo;n memorandum te oorhandig.Die groep sal op &rsquo;n paar plekke stop vir openbare vergaderings. Hulle sal &rsquo;n memo oorhandig aan die Oos-Kaapse LUR van kuns en kultuur.&ldquo;In Bhisho sal ons &rsquo;n memo oorhandig waarin ons vra dat hulle die woord coloured vervang met African.&rdquo;Fraser noem dit hul eie &ldquo;Long Walk to Freedom&rdquo;.Hy het ges&ecirc; die komitee het die bogenoemde besluit geneem om die KhoiSan-kultuur te eer.Chief KhoiSan SA het vertel hulle sal by plekke soos Colchester, Nanaga, Alexandria, Klipfontein, Kenton On Sea, Port Alfred, Peddie, King William&rsquo;s Town en Bhisho stop.&ldquo;Daar sal ons bewustheid rondom die bogenoemde saak skep op openbare vergaderings,&rdquo; het Chief KhoiSan SA verduidelik.Volgens Fraser is die woord &ldquo;coloured&rdquo; eintlik &rsquo;n belediging.&ldquo;Wanneer dit by werksgeleenthede kom, kry sogenaamde Africans voorkeur bo coloureds.&rdquo;Hy meen bruin mense se identiteit is van hulle gesteel.&ldquo;Ons is van die Khoi- en San-groepe en hierdie land behoort aan ons.&rdquo;Fraser het bruin mense &ldquo;the sons of the soil&rdquo; genoem. Volgens hom is daar deesdae baie bakleiery oor grond in Suid-Afrika.&ldquo;As hulle land wil weggee, moet hulle dit vir die bruin mense gee, want dit behoort aan ons.&rdquo;Fraser het ges&ecirc; hulle het planne in plek om die Khoi-kultuur in die Oos-Kaap meer te vier.&ldquo;Ons wil &rsquo;n Khoi-skool begin waar jong mense en kinders meer oor die kultuur kan leer. Dan wil ons ook die eerste Khoi-eetplek skep, &rsquo;n plek waar mense di&eacute; kultuur se kos kan geniet.&rdquo;Volgens Fraser oorweeg hulle ook &rsquo;n Khoi-fees in die Baai.Di&eacute; naweek het inwoners op verskeie plekke in die Northerns kans gehad om hul handtekening op die memo aan te bring.