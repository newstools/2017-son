SY HET die eienaar van die huis se lewe gered nadat hy voor die TV aan die slaap geraak en die wendyhuis begin brand het.S&oacute; praat Shaheed Hendricks (49) van Suurbergstraat in Tafelsig, Mitchells Plain, nadat twee boeties gisteroggend doodgebrand het.Die seuns, Nashureen (6) en Shakier Smart (12), is dood nadat die wendyhuis waarin hulle geslaap het, aan die brand geraak het.Shakiera (10), hul sussie, het brandwonde opgedoen en word in die Rooi Kruis-kinderhospitaal behandel.Sy het na verneem word eerstegraadse brandwonde op haar bene opgedoen.Die kinders se hartseer ma, Shamiela Smart (46), s&ecirc; sy is Saterdagaand winkel toe om chips te koop.&ldquo;Toe ek terugkom, het ek gesien iets brand.&rdquo;Sy vertel sy het besef die huis brand en die inwoners in die straat het vinnig kom help.&ldquo;Shakiera is Rooi Kruis-hospitaal toe geneem en word daar behandel.&ldquo;Toe sy so vier of vyf was, het sy haar ook met kookwater gebrand.&rdquo;Sy vertel hulle het probleme met die kragboks gehad en dat daar soms vonke tot op die vloer geskiet het.Raihaanah Haliem, &rsquo;n niggie van die gesin, s&ecirc; die inwoners het gou kom help om die brand te blus. Volgens haar was die vlamme reeds geblus toe die brandweer opgedaag het.&ldquo;Almal het gebly totdat die vuur heeltemal geblus is.&rdquo;Hendricks vertel hulle het TV gekyk toe die kinders se ma winkel toe is en hulle agter na die wendyhuis gegaan het.&ldquo;Ek het voor die TV aan die slaap geraak toe ek later hoor hoe Shakiera roep die wendyhuis brand.&ldquo;Ek het wakker geword deur haar geroep. Sy het my lewe so gered.&rdquo;Volgens Hendricks het sy kamer in die huis ook gebrand en is al sy klere verwoes. Hy s&ecirc; hy weet nie wat die brand veroorsaak het nie.Hendricks het vertel die brand het omstreeks 00:30 uitgebreek.Volgens kapt. FC van Wyk, &rsquo;n woordvoerder van die polisie, is die oorsaak van die brand onbekend en word dit ondersoek.Mense wat die familie wil help, kan Wasiela Sadick bel by 078 894 3765.