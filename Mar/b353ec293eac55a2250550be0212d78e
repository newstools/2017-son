DIE Worcester Motion Fitness Gym is nie fit om sy lede se kontrakte te hanteer nie.S&oacute; meen Donovan Langisa (36) van &shy;Rawsonville wat s&ecirc; hy is geblacklist en is amper sy werk in die finansi&euml;le bedryf kwyt oor &rsquo;n R20 wat hy di&eacute; gimnasium glo skuld.Langisa vertel hy, sy vrou en seun was vanaf 2014 lede van die gym.In 2015 het sy vrou en seun se kontrakte ge&euml;indig en hulle het dit nie hernu nie. &rsquo;n Jaar later ontvang hy toe &rsquo;n brief oor R20 wat agterstallig was op sy seun se rekening. Hy s&ecirc;: &ldquo;Ek was kwaad en ek het dit ge-query, maar niks is gedoen nie. &ldquo;In Desember verlede jaar is my gym-kaart skielik geblok, want die R20 het toe R60 geword. Hulle het nooit my query hanteer nie en ek is toe oorhandig aan hul prokureurs.&rdquo; Volgens Langisa het die prokureurs R1 660 ge&euml;is &ndash; die rente op die R20, lawyer&rsquo;s fees en uitstaande ledegeld.Oor sy ledegeld verduidelik hy: &ldquo;Ek het intussen my bankrekening verander en die gym daarvan verwittig, maar hulle het steeds die geld van my ou rekening afgetrek.&ldquo;Daar was nie geld in nie en die bank het my elke keer R100 in penalties ge-charge.&rdquo;Langisa wil nou die gym hof te sleep om &aacute;l sy geld terug te eis, want hy reken dit is nie sy skuld dat hulle foute begaan het nie. Daar is onlangs ook in die &shy;Worcester &shy;Standard berig oor &rsquo;n jong meisie wat haar studielening verloor het nadat die gym haar ge-blacklist het. Die meisie se ma, Hendrina de Villiers, het aan die koerant ges&ecirc; sy het herhaaldelik ingebel na die gym toe en selfs na die Worcester-tak gegaan om die kontrak te probeer stop.Sy het verduidelik: &ldquo;Ek is elke keer verseker dat dit gestop sal word, maar die debietorder het steeds afgegaan &ndash; selfs nadat my dogter ges&ecirc; het sy is werkloos.&rdquo; Op die verbruikersklagtewebwerf HelloPeter.com is daar ook 26 ander klagtes oor die aksies van Motion Fitness. Dit wissel van &rsquo;n gesukkel om kontrakte te kanselleer en geld terug te kry tot swak diens.Son op Sondag het talle pogings aangewend om die takbestuurder in die hande te kry, maar hy was nooit beskikbaar nie.Uiteindelik het Neil Strangleman, die gym se direkteur, s&oacute; gereageer: &ldquo;As daar enigiets is wat verkeerd gedoen is aan ons kant, sal ons dit regstel. &ldquo;Ons handelsmerk is vir ons belangrik en ons wil trots wees op alles waarvoor dit staan. Alle navrae word hanteer. &ldquo;As &rsquo;n lid meer as 90 dae agterstallig is, word die rekening oorhandig vir invordering. &ldquo; &rsquo;n Lid word net hof toe geneem indien ons dit goedkeur, maar tot op hierdie tydstip het ons nog geeneen van ons lede op die swartlys geplaas nie.&rdquo;