CAMERON &ldquo;Wong&rdquo; Wilson het skielik van &ldquo;Mister Charming&rdquo; na &rsquo;n &ldquo;monster&rdquo; verander.S&oacute; het Robyn Wallenberg gister in die Kaapse hooggeregshof teen die 19-jarige Wilson getuig.Benewens die gru-moord op Lekita Moore (18) staan hy tereg op onder meer vier ander aanklagte van moord, vier van poging tot moord en drie van rape en aanranding met die doel om ernstig te beseer.Wallenberg het in April 2015 na &rsquo;n mert in Heinz Park gegaan om dagga te koop. Dit was omstreeks 20:00.Die sokkerveld was ongeveer twee huise van die mert se plek af.Nadat sy die dagga gekoop het, het sy oor die sokkerveld na &rsquo;n vriendin se huis gestap om haar hare te laat doen.&ldquo;Ek het haar-dye in my hand gehad en Wong het teen die muur gestaan.&ldquo;Ek het verby hom geloop. Toe kom hy van agter en gryp die dye uit my hand.&ldquo;Ek het vir hom ges&ecirc;: &lsquo;Nee, man, los my uit!&rsquo; &rdquo; het Wallenberg getuig.Sy is terug na die mert se huis en het hulp gevra, maar toe hulle hoor Wilson is betrokke, wou niemand inmeng nie.Wallenberg het besluit om anyway na die hairdresser te gaan en het weer oor die sokkerveld geloop.Sy s&ecirc; Wilson het haar agtervolg. &ldquo;Hy het my begin op-charm, my naam gevra en gevra waar ek bly.&ldquo;Skielik het hy van Mister Charming na &rsquo;n monster verander en &rsquo;n Okapi-mes op my gepluk.&rdquo;Daar was &rsquo;n jong seun saam met Wilson, getuig sy. Hy het die mes aan die seun gegee en hom aanges&ecirc; om Wallenberg te steek.Die seun het eers gedink dis &rsquo;n joke en wou nie.Wilson het hom gedreig en ges&ecirc; as hy haar nie steek nie, sal hy hom steek.&ldquo;Die seun het gemaak of hy my gaan steek, maar het nie. Hy was te bang.&ldquo;Wong het hom in die bors gestamp en ek het na vriende se huis gehardloop,&rdquo; lui Wallenberg se getuienis.Sy het vir die mense by die huis ges&ecirc; Wilson het haar probeer aanrand.Die mense wou h&ecirc; sy moet die huis verlaat, want hulle was bang vir Wilson.&ldquo;Ek was bang ek gaan vermoor word. Wong het aan die deur geklop.&rdquo;Hy&rsquo;t ges&ecirc; hulle moet Wallenberg aan hom oorhandig, want sy het die seun gesteek. Haar vriende het haar egter in die huis weggesteek totdat Wilson weg was.Die beskuldigde ontken dit het ooit gebeur.