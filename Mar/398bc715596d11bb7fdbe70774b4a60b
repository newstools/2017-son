MEER as 700 mense is in 2016 in die Baai raak geskiet en altesame 198 is doodgeskiet.Verder is meer as 800 Baaise inwoners ook aktief betrokke by die talle gangs waarvan die polisie bewus is.Brenhan Metune, distrikshoof van die Metro se nooddienste, het bevestig 777 mense is in 2016 in skietvoorvalle gewond.Hy voeg by dat 17 mense in Uitenhage en Despatch geskiet is. Een van hulle is dood.Metune s&ecirc; die skietvoorvalle het in 2016 erger geraak.Tussen 10 Augustus en 31 Desember 2015 is altesame 360 mense in die Baai, Uitenhage en Despatch geskiet.Volgens Metune het die meeste van die skietvoorvalle in 2016 in Gelvandale voorgekom. &ldquo;Altesame 146 is geskiet.&rdquo;&rsquo;n Bron wat verkies om anoniem te bly, s&ecirc; die Upstand Dogs en Spotbouers is uitgeken as die &ldquo;sterkste&rdquo; bendes in die Baai.Volgens die bron is die Upstand Dogs in die Gelvandale-gebied bedrywig.&ldquo;Die bogenoemde bendes groei baie vinnig omdat hulle altyd met kleiner bendes saamwerk.&ldquo;Jong laaities verkies ook om hulle by een van die bogenoemde groepe aan te sluit.&rdquo;Die bron s&ecirc; die bendes in die Baai groei daagliks.&ldquo;Jong kinders begin deesdae hul eie bendes, maar nuwe gangsters werk meestal saam met die top-gangsters.&rdquo;Die bron gee ook &rsquo;n lys van bendes en die gebiede in die Baai waar hulle bedrywig is.&ldquo;Die Spotbouers opereer oral in die Baai, maar hierdie gang het in Uitbreiding 31 in Bethelsdorp begin.&rdquo;Hy vertel die Good Fellas operate ook in dieselfde gebied.&ldquo;Die Spotbouers en Good Fellas is groot vyande.&rdquo;Hy voeg by die Dustlifes, Upstand Dogs en Spotbouers is ook groot vyande van mekaar.Die Dustlifes operate in Gelvandale, Schauderville en Holland Park.&ldquo;Die Upstand Dogs en New Kids is ook groot vyande, en die Spot&shy;bouers en Kakmakers is vyande.&rdquo;Volgens die bron is Gelvandale en Bloemendal die territory van die New Kids. Die Kakmakers operate in Kleinskool.Hy voeg by dat die Boom Shakas en Dindolos ook territory in Gelvandale het.Die 16 Honde en Upstand Dogs is in die Gelvandale- en Helenvale-gebied.&ldquo;Voisenweg is die Upstand Dogs se territory en Fitchardtstraat behoort aan die 16 Honde.&rdquo;Volgens die bron woed &rsquo;n oorlog ook tussen die Roomrats en Shottas in Bongo&shy;straat, Helenvale.&ldquo;Albei di&eacute; gangs operate in dieselfde straat, maar een groep is bo en die ander is onder. Daar is altyd skietvoorvalle in Bongostraat tussen die twee vyande.&rdquo;Die Big Naz-bende is aktief in Greenfields en Booysenpark.Die bron s&ecirc; gangsters &shy;recruit gereeld jong laaties om die bendes te versterk.&ldquo;Hulle (die jonges) moet hulself bewys, so hulle moet iemand doodmaak.&rdquo;Volgens die bron werk die G-Stars-bende van Arcadia met die Spotbouers saam.&ldquo;Die Gazas van Gelvandale en Jacksonville werk saam met die Upstand Dogs.&ldquo;Hierdie bendegeweld in die Baai is &rsquo;n groot oorlog en dinge sal net erger raak.&rdquo;Kol. Priscilla Naidu, &rsquo;n polisiewoordvoerder, het teenoor Son op Sondag bevestig die polisie is bewus van 21 bendes wat in die Baai &rsquo;n skrikbewind voer.&ldquo;Daar is meer as 800 bendelede betrokke by die bendes.&rdquo;Kol. Naidu vertel die gangsters is by misdaad soos huisroof, moord, poging tot moord, verkragting en dwelmhandel betrokke.&ldquo;Een van die grootste uitdagings is die oorlog oor territory in die Northerns. Die gemeenskap steek ook goed soos dwelms en vuurwapens vir gangsters weg.&rdquo;Kol. Naidu s&ecirc; dit is &rsquo;n reuse-uitdaging vir die polisie.&ldquo;Hierdie gangsters help glo die gemeenskapslede en as gevolg daarvan is hulle (die inwoners) aan die gangsters se kant.&rdquo;