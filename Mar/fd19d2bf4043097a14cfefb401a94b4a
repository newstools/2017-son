GATVOL van wrede misdade teenoor kinders en toe soek hulle &rsquo;n moordenaar se bloed. Dramatiese tonele het hulle gister in Mitchells Plain afgespeel toe woedende inwoners gedink het die verdagte in die moordsaak van Stacha Arends is op die moordtoneel. &rsquo;n Bron vertel: &ldquo;Die besigheid het apparently die hele dag aangegaan, maar toe ek so n&aacute; vyf daar aankom, het dinge buite beheer geraak. &ldquo;Die mense het begin om tyres in die pad te brand en hulle het ballistic geraak. Hulle het beweer die moordenaar &ndash; een van die verdagtes &ndash; is na die huis gebring sodat die polisie bewyse kon insamel en ook sodat hy kon uitwys waar hulle Stacha vermoor het. &ldquo;Maar die verdagte was nie daar nie. Die gemeenskap wou niks hoor nie en wou die verdagte se bloed h&ecirc;. Hulle het teen die polisie opgestaan om hierdie ou te kry en hom dood te maak.&rdquo; Volgens ons bron is verskeie mense beseer &ndash; &oacute;f deur die polisie se ammunisie &oacute;f deur klippe uit die skare. Hy s&ecirc; die aksie het in AZ Berman-rylaan en Olifantshoekstraat in Tafelsig plaasgevind. Die polisie het beplan om die verdagte na die moordtoneel te bring, maar moes van plan verander oor die skare se bloeddorstigheid. &ldquo;Dit was van klein kinders tot oumense wat die paaie afgesper het en tyres gebrand het. Hulle het die huis van die verdagte se ouers met klippe bestook. Alles was baie tense.&rdquo; Vroeg gister het meer as 2&thinsp;500 mense byeengekom en deur die strate van Tafelsig ge-march. Dit is nadat Stacha en Ren&eacute; Tracey Roman (13) van Lavender Hill albei skaars &rsquo;n week uit mekaar grusaam vermoor is. In albei gevalle is hul naakte lyke &rsquo;n paar meter van hul ouerhuis gevind. Albei meisies se vermeende killers woon in dieselfde straat as hulle. Van die mense het voor die Mitchells Plain-landdroshof betoog.&nbsp;