EK WEET nie wie met die ergste hoofpyn sit nie.Die DA wat moet wonder hoe sy premier in die Wes-Kaap en voormalige nasionale leier, Helen Zille, se Twitter-spree oor kolonialisme hom oor &rsquo;n paar jaar by die stembus gaan kos nie.Of die ontvangers van Sassa-toelaes wat elke dag meer leuens opgedis word, en hulle moet net sluk.Dalk is dit Mmusi Maimane, wat met eier op sy gesig sit, want so baie swart kiesers (veral die EFF) het hom oor die jare gespot oor Zille se &ldquo;madam tenden&shy;cies&rdquo;. Jy sal onthou die onderonsie tussen haar en Lindiwe Mazibuko, en die EFF wat ges&ecirc; het Lindiwe is Helen se &ldquo;tea girl&rdquo;.Helen Zille, vuurvreter, het nog nooit geskroom om haar standpunte in die politieke arena of in die openbaar te verdedig nie, maar sy is onvoorspelbaar as dit by &rsquo;n foon en Twitter kom.Daar deel sy en Donald Trump &rsquo;n liefde vir Twitter en albei was al in twars (Twitter wars), maar niemand konfiskeer hul fone nie.Wanneer dit haar gepas het, het sy om verskoning gevra. Soos nou weer. Of die DA se bestaande en potensi&euml;le swart kieserskorps haar verskoning die keer gaan aanvaar, is &rsquo;n ope vraag.Die ANC en die EFF wil jou laat glo Helen is in wese &rsquo;n rassis en sal haar struggle credentials en Xhosa uithaal as sy wil bewys sy is nie &rsquo;n rassis nie.Ons moet seker mense volgens hul aksies (of twiets) beoordeel?Sy het onlangs bevraagteken wat fout is met &rsquo;n kelner wat op &rsquo;n restaurant-rekening geskryf het twee klante in die restaurant is &ldquo;two blacks&rdquo;.Dan was daar die keer toe sy na swart leerders van die Oos-Kaap verwys het as &ldquo;education refugees&rdquo; omdat hulle hul heil in die Wes-Kaap kom soek het.Met die Fees Must Fall-veldtog het sy voorgestel die finansiering van die &ldquo;woke&rdquo; studente by die Universiteit van Kaapstad moet gestaak word as hulle dit dan so haat om daar te wees.Nou s&ecirc; sy haar twiet is verkeerd verstaan. Sy het nie kolonialisme regverdig nie.Een lees: &ldquo;Would we have had a transi&shy;tion into specialised health care and medication without colonial influence? Just be honest, please.&rdquo;Asof kolonialisme sy voordele gehad het. Kyk hie&rsquo;, as daar nie kolonialiste was nie, het ons nie paaie, water, hospitale en dies meer gehad nie. Dis &rsquo;n argument wat &rsquo;n mens gereeld hoor.Min praat van die uitbuiting van die swart arbeid om hierdie &ldquo;vooruitgang&rdquo; te skep en asof Afrikane nie op hul eie sou kon ontwikkel as dit nie vir die wit meesters was nie. Dit is al die afleidings wat in die twiet opgesluit l&ecirc;.Die ANC wil h&ecirc; Helen moet soos Tboz (Thabo Mbeki) ge-recall word.Volgens die DA het Helen sy sosiale mediabeleid oortree en &rsquo;n ondersoek volg.Helen was immers die gesig van die DA tot &rsquo;n rukkie gelede en die beeld van die party gaan onmeetbare skade ly.Hoe gaan Mmusi sy kiesers in die gesig kyk en vra &ldquo;stem vir ons&rdquo;? Hoe gaan die DA hom effektief van Helen distansieer sonder om sy kiesers te vervreem?LYNETTE FRANCIS, aanbieder van die aktualiteitsprogram Fokus op SABC2 en die geselsprogram Praat Saam op RSG, gee haar indrukke oor die mense wat op haar pad kom en die onderwerpe waaroor hulle gesels.