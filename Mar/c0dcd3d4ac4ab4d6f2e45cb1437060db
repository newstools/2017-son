&rsquo;N JONG MAN van Missionvale is Saterdagaand koelbloedig naby &rsquo;n parkie afgemaai.Sy vriend is in die skietvoorval gewond. AO Alwin Labans, &rsquo;n polisiewoordvoerder, het bevestig Riyaad Septoe (24) is 23:50 in Opelstraat doodgeskiet. Luidens &rsquo;n Facebook-inskrywing op Stop Bloemendal Shootings is Septoe geskiet en ge-hijack. Labans kon geen bevestiging van &rsquo;n motorkaping gee nie. &ldquo;Daar is nie veel inligting rondom Septoe se voertuig nie.&rdquo;Volgens Labans het Septoe ten tyde van die skietvoorval in sy motor gesit.&ldquo; &rsquo;n Wit bakkie vol mense het verbygery en op Septoe losgebrand.&rdquo; Hy s&ecirc; Septoe se familielede is kort n&aacute; die voorval ingelig. &ldquo;Sy (Septoe se) broer het hom hospitaal toe geneem, maar dit was te laat. &ldquo;Septoe is dood verklaar toe hulle by die hospitaal opgedaag het.&rdquo;Septoe se ouers was nie gister tuis by Son se besoek aan die familie nie. &ldquo;Hulle is besig met begrafnisre&euml;lings en ook om die lyk uit te ken. &ldquo;Die begrafnis sal Saterdag plaasvind,&rdquo; het sy ouma ges&ecirc;. Die oorledene se ma was gister steeds te hartseer om met Son te praat. &ldquo;Ek is nog nie gereed daarvoor nie, nou is nie &rsquo;n goeie tyd nie.&rdquo;By Son se aankoms op die toneel het &rsquo;n vrou wat tydens die voorval oorkant die pad by Norman&rsquo;s Tavern gesit en drink het, vertel sy het die moord gesien gebeur. &ldquo;Die kar het daar gestaan en skielik het die skote geklap. &ldquo;Septoe het in sy kar gesit toe hulle op hom losgebrand het.&rdquo; Die vrou vertel verder dat Septoe se vriend van die toneel af weggehardloop het. Labans het bevestig dat die polisie sake van moord en poging tot moord ondersoek.Hy kon egter nie bevestig of die voorval bendeverwant is nie. &ldquo;Daar is steeds onsekerheid rondom die omstandighede.&rdquo;