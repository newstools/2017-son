Verbaas van die Oos-Kaap skryf: Dis verbasend hoe &rsquo;n jong man soos Andile Lungisa so maklik die oorhand oor die top-strukture van die ANC kan kry.Lungisa is onlangs tot voorsitter van die ANC in die Nelson Mandelabaai-streek verkies. Dit kom nadat Gwede Mantashe, die ANC se sekretaris-generaal, ges&ecirc; het hy mag hom nie verkiesbaar stel nie.Mantashe het daarop gewys dat &rsquo;n lid van &rsquo;n ho&euml; struktuur nie as die voorsitter van &rsquo;n lae struktuur mag dien nie.Lungisa is &rsquo;n lid van die provinsiale uitvoerende komitee (PUK) en, aldus Mantashe, mag hy ingevolge die party se grondwet nie in die streek se uitvoerende komitee dien nie.Die ANC in die Oos-Kaap s&ecirc; ook hy moet sy tasse pak, maar die man luister blykbaar eenvoudig net nie.Maar dan, aan die ander kant word Lungisa, wat ook &rsquo;n raadslid in die Nelson Mandelabaai-metro is, ook gesteun deur die ANC-jeug&shy;liga in die streek en manne soos Marius Fransman.Wat my bekommer, is dat die ANC ons land regeer, maar die party se grootkoppe kan &rsquo;n redelike klein vissie soos Lungisa nie beheer nie.Hoe kan die party doeltreffend wees daarin om na die beste belange van alle Suid-Afrikaners om te sien, maar hy kan nie dissipline onder sy lede afdwing nie?En wat moet ons dink wanneer die stof uiteindelik gaan l&ecirc; en Lun&shy;gisa dalk wel die voorsitterskap neerl&ecirc;, maar steeds op die PUK dien?Dit beteken mos enigiemand kan die ANC teengaan en daarmee wegkom.Die toekoms raak volgens my al hoe duisterder.