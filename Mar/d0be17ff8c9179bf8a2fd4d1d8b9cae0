BAAIENAARS vrees deesdae om eer te betoon en vir hul afgestorwe geliefdes in begraafplase regoor die Nelson Mandelabaai-metro te gaan kuier. Dit kom omdat roubeklaers gereeld by veral begraafplase in die noordelike gebiede onder misdadigers deurloop. En di&eacute; mense word nie net beroof nie &ndash; daar is glo ook gereeld voorvalle van verkragting.Cecil Gelderbloem, eienaar van Pres&shy;tige Funeral &shy;Homes in Korsten, bevestig die Bethelsdorp- en Malabar-begraafplaas is baie gevaarlik. &ldquo;My personeellede wat gate grawe, word gereeld by die bogenoemde begraafplase beroof.&ldquo;Ons moet seker maak hulle werk in groot groepe op dae wanneer dit stil is in die omgewing van die begraafplase,&rdquo; verduidelik hy.Volgens Gelderbloem is die &shy;Forest Hill-begraafplaas in Humewood egter die heel gevaarlikste in die Baai. &ldquo;Daar moet &rsquo;n mens ver weg bly, want dit is bitter gevaarlik.&rdquo;Gelderbloem voeg verder by dat familielede ten alle tye in groepe na begraafplase moet gaan. Marius Peterson van Uitbreiding 31 in Bethelsdorp bly ver weg van begraafplase. &ldquo;Ek glo dis &rsquo;n misdaad-hotspot, want in die Northerns word die mense daar beroof en meisies word daar verkrag.&ldquo;Deesdae is groot groepe ook teikens in die Northerns, want skollies raak daagliks meer uitgevreet vir meer handsakke en sel&shy;fone,&rdquo; s&ecirc; Peterson.Volgens &shy;hom is begraafplase sonder polisietoesig &rsquo;n &ldquo;no-go zone&rdquo;. Die Baaise student Babalwa Tya&shy;tyeka vertel dat sy ook sommer &rsquo;n wye draai om enige begraafplaas loop. Sy s&ecirc;: &ldquo;Een van my vriende is amper in &rsquo;n begraafplaas verkrag. Gelukkig het sy net betyds ontsnap.&rdquo;Vera Jewell, &rsquo;n inwoner van die Northerns, het jare laas vir haar oorlede ouers by die Papenkuils&shy;begraafplaas gaan kuier. &ldquo;Ek is te bang. Dis te gevaarlik. Daar is soveel skollie-elemente wat daar ronddwaal . . . Ek bly weg.&rdquo;Kol. Priscilla Naidu, &rsquo;n polisiewoordvoerder, waarsku diegene wat hul geliefdes gaan besoek om baie versigtig te wees. Volgens Naidu het die polisie al verskeie klagte gekry wat verbrand hou met voorvalle op die perseel van die Forest Hill-begraafplaas. &ldquo;Vanaf Januarie vanjaar was daar vier rooftogte by daardie begraafplaas. Vroue is gewoonlik die hoofteiken.&rdquo;Naidu voeg by dat skollies meestal gevaarlike wapens by hulle het. &ldquo;Diegene wat soontoe gaan, moenie juweliersware of waardevolle items by hulle dra nie.&rdquo;Naidu s&ecirc; daar is planne in die vooruitsig om die probleem hok te slaan, maar sy wou nie enige inligting rondom di&eacute; strategie bekendmaak nie. Mthubanzi Mniki, &rsquo;n munisipale woordvoerder, bevestig dat veiligheid in begraafplase &rsquo;n prioriteit vir die munisipaliteit se administrasie is.&ldquo;Ons sorg dat alles in plek is by begraafplase en ook dat daar genoeg sekuriteit is,&rdquo; stel hy die Metro se inwoners gerus.Mniki voeg by die munisipaliteit werk ook saam met die polisie om misdaad in en om begraafplase te bekamp. Hy bevestig die Metro het onlangs R7 miljoen bestee om die Kabah-begraafplaas in Uitenhage op te knap. &ldquo;Ons het ook hernuwingswerke by begraafplase in Zwide en KwaNobuhle gedoen,&rdquo; sluit Mniki af.