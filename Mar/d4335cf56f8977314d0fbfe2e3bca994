SY EERSTE dag van byna non-stop fietsry is verby, en hy het reeds sy eerste w&ecirc;reldrekord oortref. D&iacute;t was toe Johan Oosthuizen, stigterslid van Fuel on Wheels, met sy reuse-fondsinsamelingsprojek begin het. Sondag 12:00 het hy weggetrek met sy eerste van vele fietsry-trips om die 5,2 km lange blok. Teen gister laatmiddag het hy reeds ongeveer 800 km getrap.En s&oacute; beplan Oosthuizen om tot Saterdag aan te hou trap. Hy hoop om deurgaans 160 laps per dag te trap, wat dan oor die tydperk van ses dae op 4 992 km sal uitwerk. Boonop het hy vroeg gisteroggend sy eerste w&ecirc;reldrekord oortref vir die meeste agtereenvolgende high-fives . Byna 800 leerders van die Ho&euml;r Tegniese Skool Daniel Pienaar het reggestaan om te high-five toe Oosthuizen verbyry. &ldquo;My hand is nou nog branderig,&rdquo; het Oosthuizen ure later gespot. Oosthuizen hoop om deur die res van die week nog drie w&ecirc;reldrekords te laat spat: vir die meeste kilo&rsquo;s om &rsquo;n blok vir &rsquo;n NPO (huidige rekord: 4 400 km), die meeste opdraande ry oor 6 dae en 12 uur non-stop ry.Maar die hoofdoel van die week se fietsry is eintlik om geld en kos ten bate van drie skole &ndash; die laerskole Innes en Winterberg in Uitenhage en Northern Lights-skool in die Baai &ndash; in te samel. Want, soos Oosthuizen self s&ecirc;: &ldquo;My hart l&ecirc; by charity. Niks maak my so bly soos om ander te help nie.&rdquo;Hy meen d&iacute;t sal sy grootste uitdaging tot nou toe wees. Gister het hy egter erken sy bene voel reeds &ldquo;well used&rdquo;. &ldquo;Een van die kinders wat Sondag saam met my gery het, het vir my ges&ecirc;: &lsquo;My hart is daar, maar my bene is lankal klaar.&rsquo; En dit is die geval.&rdquo;Gelukkig is daar massa-steun vir Oosthuizen. Sondag het die motorfietsklub Entangled Freedom en Daniel Pienaar se fietsklub saamgery. So ook tientalle ander supporters. Teen &rsquo;n R10-donasie is enigeen ook welkom om saam met Oosthuizen fiets te ry, of selfs die lap te loop. Saterdag is daar ook &rsquo;n rondte ter herinnering aan Jayde Panayiotou, wat vermoor is.&ldquo;Dit is wonderlik hoe die dorp bymekaargekom het. Vanoggend (gisteroggend) 04:00 het hier al mense aangekom om saam te ry. Dis wonderlik. Daar het ook al soveel mense hier gestop om blikkieskos of kontantdonasies af te laai.&rdquo;Saam met Oosthuizen op sy eerste lap Sondag het Ruan&eacute; Wentzel (11) en Janecke Schuin (10) getrap. En Jamie-Lee Barendse (25) is in haar rolstoel omgestoot. Di&eacute; drie was die eerste begunstigdes van Fuel on Wheels, wat nou ook sy eerste verjaardag vier. Oosthuizen het di&eacute; charity in 2016 begin deur per fiets van Johannesburg na Uitenhage te ry om Jamie-Lee Barendse (25), by wie Spina bifida by geboorte gediag&shy;noseer is, met &rsquo;n nuwe rolstoel te help. Sedertdien het Fuel on Wheels ook vir Ruan&eacute; Wentzel (11), wat aan prim&ecirc;re limf-&shy;edeem ly, gehelp met &rsquo;n drukapparaat vir bloedvloei na haar been.Die tienjarige Janecke Schuin, wat haar been in &rsquo;n ongeluk verloor het, is met geld vir &rsquo;n kunsbeen bygestaan.Die Laerskool Innes in Uitenhage is ook gehelp met skenkings vir kos, klere en skryfbehoeftes. Oosthuizen hoop om Saterdagmiddag by Danskraal in Uitenhage te eindig. Sy roete begin by Aalwynrylaan, dan na Hexrivierweg en deur Graaff-Reinetweg, asook Daniel Pienaarstraat tot terug in Aalwynrylaan. By Danskraal volg &rsquo;n potjiekos- en boereworskompetisie. Daar sal speletjies en springkastele vir die kinders wees. Toegang kos R20 per persoon vir die dag. &rsquo;n Dansparty begin dan 18:30.