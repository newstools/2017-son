Prinses Diana se &ldquo;rots&rdquo;, Paul Burrell, het bevestig hy is gay, wat jare se gerugte oor sy seksualiteit be&euml;indig. Die 58-jarige, wat as die koningin se footman en Diana se butler gewerk het, het sy vrou van 32 jaar, Maria, slegs &lsquo;n paar maande terug geskei. Maar die omstrede figuur gaan volgende maand met sy berk, Graham Cooper, afhaak. Burrell en Cooper &ndash; &lsquo;n prokureur &ndash; ken mekaar al sedert 2011 en woon saam. Burrell het Maria (62) ontmoet toe albei by Buckingham Palace gewerk het. Die twee is in 1984 getroud. Hulle het twee seuns saam &ndash; Alex (27) en Nick (24) &ndash; maar is &lsquo;n hele paar jaar al van bed en tafel geskei. Alex en Nick gaan glo die troue bywoon, maar of Maria ook genooi is, is onbekend. Die troue is die eerste openbare erkenning dat Burrell gay of biseksueel is. Hy was altyd geheimsinnig daaroor, ten spyte van &lsquo;n 2002 expos&eacute;, wat beweer het dat Burrell &lsquo;n drie jaar lange gay verhouding gehad het voor sy huwelik met Maria. Greg Pead het beweer hy en Burrell het gereeld skelm seks gehad by Buckingham Palace, en Burrell het hom glo na die koningin se private woonstelle gevat. In 2011 het dit gelyk of Burrell die verhouding bevestig: &ldquo;Is dit nie hartseer wanneer iemand aan iets klou wat 33 jaar terug gebeur het nie? &ldquo;Ek het gedog hegte vriendskappe was tussen twee mense &ndash; toe nie.&rdquo; - dailystar.co.uk