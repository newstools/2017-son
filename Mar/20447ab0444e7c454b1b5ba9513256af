DIE kantore van die South African National Council on Alcoholism and Drug Dependence (Sanca) in die Baai en Durban sit met &rsquo;n reuse-krisis. Daar is &rsquo;n groot moontlikheid dat die deure binnekort toe sal wees as dinge nie gou verander nie. Zarina Ghulam, die Baaise Sanca-woordvoerder, het di&eacute; skokkende nuus aan Son bevestig. Sanca is &rsquo;n organisasie wat alkoholiste en dwelmverslaafdes help. Die sentrum bied programme en motiveringspraatjies aan en doen verskillende toetse. Ghulam voeg by dat sy ook vir die afgelope ses maande sonder &rsquo;n salaris is. &ldquo;Dit is die realiteit. Daar is nie genoeg geld vir al die dinge wat ons by Sanca doen nie.&rdquo;Daily News in Durban het berig oor Sanca se krisis daar en volgens Ghulam sit die Baai met presies dieselfde probleme. Sy s&ecirc; die alkohol- en dwelmprobleem raak erger terwyl die geld minder raak. Volgens Ghulam is daar ook onsekerheid oor salarisse.&ldquo;Personeellede het in Desember net die helfte van hul salaris ontvang en het in Januarie die ander helfte gekry.&rdquo; Die Baaise tak sukkel ook om &rsquo;n nuwe kantoor te kry. Ghulam voeg by dat die huur by hul huidige kantore te hoog is. &ldquo;Ons het &rsquo;n baie klein spasie gekry in Standfordweg aan Korsten se kant, maar soek steeds vir ander plekke.&rdquo;Ghulam s&ecirc; die plan is om uit kerksale en venues in die northerns te werk. &ldquo;Dit sal beter uitwerk as almal in verskillende areas werk, maar ons werk nog daaraan.&rdquo;Ghulam vertel verder dat hul voertuie ook agteruit gaan en s&ecirc; dat hulle hulp soek met vervoer vir pasi&euml;nte. Sy verduidelik dat Sanca sy maandelikse geld kry van die departement van maatskaplike ontwikkeling.Ghulam beskryf hul omstandighede as chaoties sonder die nodige geld. Daily News het berig pa&shy;si&euml;nte wat lid van &rsquo;n siekefonds is, is gedek by Sanca. &ldquo;Diegene sonder medies kan nie altyd die toetse en programme bekostig nie. So, dis waar ons die geld verloor,&rdquo; s&ecirc; Ishara Poodhun, director van Sanca in Durban. Ghulam voeg by hul laaste hoop is die publiek.