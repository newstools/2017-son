DIE DA-leier, Mmusi Maimane, het dié party se federale regskommissie gevra om die Wes-Kaapse premier, Helen Zille, te ondersoek. Dit volg ná Zille se twiets waarin sy kolonialisme goedgepraat het. For those claiming legacy of colonialism was ONLY negative, think of our independent judiciary, transport infrastructure, piped water etc. Twitter het amper onmiddellik ontplof nadat sy dié omstrede twiets op die sosiale platform geplaas het. Die ANC het gebruik gemaak van die geleentheid en het die DA gevra om Zille van haar pos te herroep. ZILLE ONCE AGAIN SHOWS HER TRUE COLOURS AS A COLONIAL APOLOGIST @helenzille pic.twitter.com/LJsaGEixyC Zille het om verskoning gevra, maar die Twitter­gebruikers meen sy is nie eerlik nie. Sy het getwiet: “Diegene wat sê kolonialisme was net negatief, onthou ons onafhanklike regstelsel, vervoerinfrastruktuur, wateraanlegte, ens.” Die premier se verskoning ’n paar uur later lui: “Ek vra onvoorwaardelik om verskoning vir ’n twiet wat dalk klink asof ek verskoning maak vir kolonialisme. Ek het nie.” I apologise unreservedly for a tweet that may have come across as a defence of colonialism. It was not. Die politieke kenner en radioaanbieder Eusebius McKaiser is een van die mense wat gesê het Zille se verskoning is nie eerlik nie. Hy twiet: “Nee, Helen, nee. Dis nie asof dit ‘klink na verskoning maak’ vir kolonialisme nie. “Dit ís verskoning maak. Wat ’n sotlike ‘verskoning’. Jy was net jouself.” No Helen No. It didn't "come across as a defence" of colonialism. It WAS A DEFENCE. What a sheepish non-apology. You simply were yourself. https://t.co/XQgLbJx6jf Die DA se nasionale spindokter, Phumzile van Damme, en Maimane het gister probeer damage control op Twitter te doen. Let's make this clear: Colonialism, like Apartheid, was a system of oppression and subjugation. It can never be justified. Albei het getwiet kolonialisme kan nie goedgepraat word nie, maar Twitter-gebruikers het gevoel dis nie goed genoeg nie en het hulle gevra om stappe teen Zile te neem. Van Damme het teen middagete ’n persverklaring uitgestuur waarin sy sê Mai­mane het die DA se federale regskommissie gevra om ­Zille te ondersoek. Sy verwys na Zille se uit­latings op Twitter as ’n “reeks twiets wat die DA se sosiale mediabeleid kon geskend het”. Van Damme sê verder: “Kolonialisme, nes apartheid, was verkeerd. Colonialism was a crime against humanity. There isn't a single aspect of it that can be said to be positive or beneficial to Africans. “Dit het miljoene mense onderdruk en het menseregte op ’n wrede en onmenslike manier geskend. “Kolonialisme, soos apartheid, is teen elkeen van ons gekoesterde waardes van vryheid, regverdigheid en geleenthede vir almal.” Dis nie die eerste keer dat Zille sosiale media met haar twiets laat ontplof het. Sy het in Desember verlede jaar getwiet: “Hoekom is dit oukei dat mense volgens ras geklassifiseer word vir jobs, maar aan tafel mag hulle nie daarvolgens uitgesonder word nie?” Dit het gevolg nadat ’n kelner by ’n restaurant in Clifton aan klante op die betaalstrokie as “2 blacks” verwys het. Die ANC se persverklaring lui: “Zille moet waai. “Die waarheid is Zille, soos baie mense vóór 1994, het nooit regtig swart geskiedenis erkenning gegee nie. “Ons doen ’n beroep op die DA om beslissend teen Zille op te tree, veral Maimane wat tot op hede nog geen aptyt gewys het om die wit vestiging aan te vat nie.” Die DA-LP Dianne Kohler-Barnard het in 2015 ook in die sop beland nadat sy op Facebook ’n omstrede status ge-share het. Dié betrokke status het beweer dienste soos onderrig, gesondheid en polisie was beter onder die apartheidsera-president, PW Botha.