BOOSWIGTE was die naweek weer trigger-happy toe een man doodgeskiet en verskeie ander gewond is in afsonderlike, vermoedelik bendeverwante skietvoorvalle.In die eerste voorval krap die polisie nog kop nadat die lyk van &rsquo;n onbekende man, wie se kop sif geskiet is, in &rsquo;n oop stuk veld aangetref is.Kol. Priscilla Naidu, &rsquo;n polisiewoordvoerder, het ges&ecirc; die man se lyk is Saterdag 22:35 langs die Allan Hendrickse-woonstelle in Durbanweg, Korsten, gevind.Hy was tussen 35 en 40 jaar oud.Die polisie vermoed die slagoffer het vir sy aanvallers weggehardloop, waarna hulle hom tussen &rsquo;n muur en &rsquo;n heining ge-corner het.Naidu het bygevoeg die motief vir die moord is in di&eacute; stadium nog onbekend.Volgens haar probeer die polisie nog vasstel of die moord bendeverwant is.Die saak word deur die provinsiale bendetaakspan ondersoek.In &rsquo;n afsonderlike voorval gister ondersoek die polisie &rsquo;n skietvoorval in &rsquo;n stegie tussen Leith- en Deverellstraat in Helenvale.Volgens Naidu het &rsquo;n 20-jarige man om en by 11:45 in die stegie gestaan toe die voorval gebeur het.Die man het gesien &rsquo;n ou pluk &rsquo;n vuurwapen uit en begin op hom skiet.Naidu het ges&ecirc; die 20-jarige man het &rsquo;n huis binnegehardloop om skuiling te soek.Niemand is in die voorval beseer nie.Die polisie se bende-taakspan ondersoek &rsquo;n saak van poging tot moord.In &rsquo;n voorval Sondag &shy;omstreeks 20:15 het twee mans van 20 en 35 jaar oud voor &rsquo;n huis in Fitchardstraat in Helenvale gestaan toe twee verdagtes hulle genader het.Naidu het ges&ecirc; soos die twee verdagtes nader gekom het, het hulle op die mans losgebrand.Die 35-jarige man is in die boud en regtervoet getref, terwyl die 20-jarige man in die gewrig en boud getref is.Twee sake van poging tot moord word ondersoek.In nog &rsquo;n voorval ondersoek die polisie twee sake van poging tot moord nadat nog twee mense, onder wie &rsquo;n tiener, Saterdag in &rsquo;n skietvoorval in Ibexstraat in Helenvale gewond is.Naidu het ges&ecirc; skuins n&aacute; 20:00 het die twee slagoffers &ndash; &rsquo;n 24-jarige man en &rsquo;n 18-jarige seun &ndash; in die driveway van &rsquo;n huis gestaan.Volgens Naidu het twee verdagtes die twee mans genader en skote op hulle afgevuur.Die 24-jarige man is in die maag getref en die 18-jarige outjie is in die voet geskiet.Volgens Naidu lyk dit in di&eacute; stadium of die skieters in Ibex- en Fitchardstraat dieselfde mense is.Sy het ges&ecirc; die drie laasgenoemde voorvalle is bendeverwant.Niemand is tot dusver in verband met die voorvalle in hegtenis geneem nie.