GENERAAL-MAJOOR Gregory Goss sal enigiets doen om te verseker dat iemand vir sy kind se moord gaan sit.D&iacute;t is die woorde van Junita Peacock oor haar verloofde, Erone Williams (25), wat nou aangekla is van die moord op Goss, Mitchells Plain-groepspolisiehoof, se seun, Greg Goss (29). Greg is op 28 Julie 2014 voor sy huis in Eclipsestraat in Elsies&shy;rivier doodgeskiet.Jason Christopher is destyds in hegtenis geneem, maar is onskuldig bevind aan die moord op Greg. Peacock van Elsiesrivier s&ecirc; egter dat Goss nou haar verloofde, Williams, wil laat sit vir sy seun se dood. &ldquo;Hy is agter bloed aan. Hy het my destyds by die Parow-hof ges&ecirc; iemand sal sit vir sy kind se dood.&rdquo; Peacock s&ecirc; sy het destyds gaan getuig in die hof dat Christopher en Williams agter in haar jaart gesit en buttons rook het toe Greg geskiet is. Christopher en Williams is destyds albei gevang vir die moord op Greg, maar Peacock het &rsquo;n verklaring gaan afl&ecirc; wat s&ecirc; dat hulle by haar was.Williams is toe onmiddellik vrygelaat, vertel sy. &ldquo;Toe Christopher vrygelaat is, het Goss vir my ges&ecirc; dat hy dit nie so gaan los nie, want hy is &rsquo;n generaal. Ek is nie bang vir &rsquo;n generaal nie.&ldquo;Dit gaan mos nie daaroor of dit &rsquo;n generaal se kind is nie, Erone kan nie tronk toe gaan vir nonsens nie. Hy het Greg nie geskiet nie.&rdquo; Williams, wat tans in die Breedevallei-gevangenis is weens die onwettige besit van &rsquo;n vuurwapen, is onlangs aangekla van die moord op Greg.&ldquo;Erone sit en kry swaar in daai tronk,&rdquo; s&ecirc; Peacock.Sy s&ecirc; Erone het nog vier jaar in die tronk, wat kan verminder as hy deelneem aan aktiwiteite in die tronk. &ldquo;Maar die bewaarders sluit hom toe as dit tyd is vir klasse of kerk. Hulle weerhou hom van alle aktiwiteite wat kan bydra tot moontlike parool. &ldquo;Ek weet die generaal sit agter dit als, want hy is mos &rsquo;n dikding in die polisie,&rdquo; s&ecirc; Peacock.Maar Goss ontken als. &ldquo;Daai vrou lieg. Ek het nog nooit met Junita gepraat nie.&rdquo; Hy s&ecirc; sy het ook nooit in die hof getuig nie.&ldquo;Sy het gaan lieg by die polisiestasie dat hulle by haar huis was terwyl die skietery aangegaan het.&ldquo;Sy het hulle beskerm, dis hoekom die polisie hulle daai tyd vrygelaat het.&rdquo; Hy s&ecirc; hy het Peacock net in die hof gesien, maar nooit met haar gepraat nie. Oor die aantyging dat hy Williams se dae in die tronk moeilik maak, het hy geantwoord: &ldquo;Nee, jirre tog!&ldquo;Erone is in die tronk oor hy my kind doodgeskiet het.&rdquo;Simphiwe Xako, woordvoerder van die Wes-Kaapse departement van korrektiewe dienste, s&ecirc; hulle het die hoof van die tronk, Henry Thys, gekontak. &ldquo;Hy bevestig dat hy bewus is van Erone, maar dat hy nie bewus is van die bewerings dat hy weerhou word van deelname aan die fasiliteit se aktiwiteite nie. &ldquo;Thys s&ecirc; dit is nie waar nie. Dit is &rsquo;n valse verklaring wat deur sy verloofde afgel&ecirc; is,&rdquo; s&ecirc; Xako.Sers. Noloyiso Rwexana, &rsquo;n provinsiale woordvoerder van die polisie, het bevestig dat &rsquo;n 25-jarige man aangekla is van moord en poging tot moord, asook die onwettige besit van &rsquo;n vuurwapen. &ldquo;Die hofdatum moet nog vasgestel word,&rdquo; het Rwexana bygevoeg.