DIT is elke mens se doelwit om genoeg geld te verdien om vir sy of haar gesin &rsquo;n goeie lewe te verseker.Daarom moet die aankondiging di&eacute; week van die nuwe nasionale minimum loon verwelkom word. Dit bied hoop aan diegene wat hoop die nodigste het.Die fokus van die ooreenkoms is dat die nasionale minimum loon R3 500 per maand (vir mense wat 45 uur per week werk) of R20 per uur gaan wees. Die minimum loon tree na verwagting in Mei 2018 in werking.Die onthulling dat 47% van werkende Suid-Afrikaners minder as R3 500 per maand verdien, is skokkend. Die prys van die basiese behoeftes soos kos, vervoer, klere en opvoeding is hemelhoog en vir mense wat s&oacute; min verdien, kos dit meet en pas om dit deur die maand te maak.Terwyl die aangepaste minimum loon &rsquo;n stap in die regte rigting is, is daar egter steeds ruimte vir verbetering.