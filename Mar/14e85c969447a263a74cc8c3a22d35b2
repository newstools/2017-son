DIE openbare-orde-polisie en verkeersbeamptes is op die R61 tussen Mthatha en Port St. Johns in die Oos-Kaap ontplooi om seker te maak geen minibus-taxi doen op di&eacute; roete sake nie. Dit kom nadat Weziwe Tikana, die Oos-Kaapse LUR vir vervoer, verlede week alle taxi-bedrywighede op di&eacute; roete vir ses weke opgeskort het. Die SABC berig dat taxigeweld in die betrokke omgewing sedert Maart 2016 talle lewens ge&euml;is het.Die taxigeweld het al 30 lewens ge&euml;is, insluitend di&eacute; van pendelaars. Talle ander is beseer. Die onlangse dood van vyf mense het die departement genoop om drastiese stappe te doen deur twee taxi-staanplekke in Mthatha en Libode, asook die R61-roete, te sluit. Baie minibus-taxi&rsquo;s is die laaste paar maande aan die brand gesteek. Pendelaars en leerders wat op die opgeskorte roete ry, moet nou van ander vervoer gebruik maak. Die departement van vervoer het gedreig hy sal die taxi&rsquo;s skut wat onwettig op die opgeskorte roete sake doen. Intussen het Uncedo en Boarder Alliance, twee plaaslike taxi-verenigings, byeengekom en saamgestem om in vrede saam te werk.