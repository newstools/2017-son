DAAR gaan nie teruggehou word nie.S&oacute; het Eben Etzebeth, kaptein van die Stormers, gister oor m&ocirc;re se Superrugby-kragmeting met die Southern Kings in die Nelson Mandelabaai-stadion ges&ecirc;.Etzebeth sal vir die eerste keer in sy loopbaan die Kaapse franchise aanvoer. Siya Kolisi word vandeesweek &rsquo;n blaaskans gegee.Etzebeth is bekend vir sy aggressiewe inklimspel.Die vurige Springbok-slot s&ecirc; die kapteinskap sal nie soseer daardie natuurlike aggressie beperk nie.&ldquo;Nee, ek dink ek gaan net harder onder die manne in die losskrums inklim,&rdquo; het Etzebeth geskerts.Baie van die Kings-spelers het voorheen in die Kaap rugby gespeel. Etzebeth verwag dat veral di&eacute; spelers &rsquo;n punt sal h&ecirc; om te bewys wat hulle net moeiliker teenstanders sal maak.&ldquo;Ek glo dat wanneer spelers na &rsquo;n nuwe unie gaan, hulle altyd hul ou unie &rsquo;n punt sal wil bewys. Ons weet hulle gaan dit so moeilik moontlik vir ons maak,&rdquo; het hy gewaarsku.Robbie Fleck, afrigter van die Stormers, het laat blyk Seabelo Senatla word ook tans &rsquo;n blaaskans gegee.En noudat Cheslin Kolbe met &rsquo;n enkelbesering buite aksie is, sal Bjorn Basson sy debuut vir die Stormers op die vleuel maak. Dewaldt Duvenage vorm &rsquo;n nuwe skakelpaar met Robert du Preez.Dan du Plessis vervang die beseerde Dan Kriel op senter, terwyl Oli Kebble en Frans Malherbe saam met Bongi Mbonambi die nuwe voorry sal vorm.Sikhumbuzo Notshe skuif na flank in Kolisi se plek, met Nizaam Carr wat terug in die beginspan is op nr. 8.