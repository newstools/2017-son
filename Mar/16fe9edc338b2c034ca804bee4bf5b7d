DIE skoolweek het mooi gesluit met blinknuwe skoolskoene aan leerders se voete. Dis die verrassing wat Vrydag op talle leerders van die Laerskool Pinedene in Ravens&shy;mead gewag het.Son het 500 paar skoolskoene aan die skool se leerders geskenk.Die oorhandiging het by die Fountain Christian Community Church naby die skool plaasgevind. Di&eacute; inisiatief waar alles begin het, heet Royal Kidz Foundation, met die hashtag #kaalvoetmanieallennie.Die opgewondenheid kon al vroegoggend aangevoel word onder die talle kindergesiggies wat in die saal byeengekom het saam met hul onderwysers.Van die kinders was so opgewonde dat hulle spontaan op en af gespring het van blydskap en dankbaarheid oor die blinknuwe skoene. Die Amerikaanse sanger Nate Glasper JR (33), wat tans in die Kaap is vir sy live DVD recording in die Joseph Stone-ouditorium, het ook gesig kom wys. Om die geleentheid meer glans te gee, het die begaafde ou die kinderharte lekker verwarm met die sing van kerkliedjies.Glasper het ges&ecirc;: &ldquo;Ek wil nie net hier in die Kaap wees om te sing nie, maar ook om aan die gemeenskap terug te gee.&ldquo;Ons het die inisiatief deur die kerk se pastoor, Shawn George, ontdek.&rdquo;Pastoor George en van sy gemeentelede was ook daar om te help om die nuwe skoene in bokse te pak vir die leerders.Nog &rsquo;n begaafde bekende van &ldquo;Its a Love Thing&rdquo;-faam, Robin Pieters, was ook daar om sy hulp aan te bied om die nuwe skoolskoene vir van die leerders aan te pas.Pieters s&ecirc;: &ldquo;Baie mense was half negatief en het geglo die skoolskoene-belofte sou nooit gebeur nie. En kyk, hier is ons om ons belofte gestand te doen.&ldquo;Kyk hoe happy is hierdie kinders.&rdquo;Son se bemarkingspan was ook daar om die skoolkinders te help skoene aantrek.