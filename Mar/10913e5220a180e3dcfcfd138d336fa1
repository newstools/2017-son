DIE verhoor van &rsquo;n vermeende moordenaar van Kleinskool is gister in die Baaise hooggeregshof uitgestel omdat die verdediging nog nie gereed is nie.Die verhoor was veronderstel om gister te begin.Adv. Jodine Coertzen, wat namens die beskuldigde, Peter Pietersen (33), verskyn, het aan die hof ges&ecirc; sy het eers Maandag toegang tot onder meer forensiese bewysstukke en die foto-album gekry.Volgens Coertzen het sy nie genoeg tyd gehad om haar vir die verhoor voor te berei nie en het die hof dus om &rsquo;n uitstel gevra.Die staat het nie teen die uitstel beswaar gemaak nie.Regter Phakamisa Tshiki het die saak tot 27 Maart uitgestel.Pietersen staan tereg op aanklagte van moord, poging tot moord, die onwettige besit van &rsquo;n vuurwapen en die onwettige besit van ammunisie.Dit kom nadat Randall Rodger Mabie op 18 Maart 2016 in Kleinskool doodgeskiet is.Pietersen bly in aanhouding.