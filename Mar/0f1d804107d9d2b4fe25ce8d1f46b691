NIEMAND is groter as die koalisie nie en as Bobani en Trollip nie om dieselfde vuur kan sit nie, moet hulle albei gaan.Dit was gister die boodskap wat Mongameli Bobani, onderburgemeester van die Nelson Mandelabaai-metro, gehad het.&rsquo;n DA-beheerde-koalisie met die UDM, Cope en die ACDP regeer tans die Metro, terwyl die ANC, onder leiding van Bicks Ndoni, die amptelike opposisie is.Bobani is die UDM-leier in die Nelson Mandelabaai-streek.Dit het die naweek in die media gegons toe Weekend Post berig het oor &rsquo;n brief wat Bobani aan Bantu Holomisa, nasionale UDM-leier, gerig het.Hierin kla Bobani glo oor Trollip wat hardkoppig en outokraties is en nie na raad wil luister nie.Bobani het gister bevestig hy het die brief geskryf, maar bygevoeg die inhoud daarvan was streng vertroulik.Hy het verduidelik Holomisa het die brief vertroulik aan Trollip gestuur sodat die leierskap van die partye om &rsquo;n tafel kan sit en dit bespreek.Bobani wou nie oor die inhoud van die brief praat nie.Volgens hom het Trollip die brief aan al die lede van die burgemeesterskomitee versprei &ndash; ondanks die vertroulikheid daarvan.Trollip het erken hy het die brief gesien, maar voeg by geen ander lede van die koalisie deel Bobani se gevoelens nie.Hy voeg by daar is uitwe&euml; wat Bobani kan volg as hy nie gelukkig is in die koalisie nie.&ldquo;Ek is die hoof van die koalisie en sal wat ook al dit verg, doen om dit te laat werk,&rdquo; verduidelik Trollip. Die laaste maande was daar gevalle waar Trollip en Bobani op die oog af koppe gestamp het.Die onderburgemeester s&ecirc;: &ldquo;As Bobani en Trollip aanhou baklei, dan moet die nasionale leiers van die betrokke partye intree en van albei ontslae raak. &ldquo;Niemand is groter as die koalisie nie.&ldquo;Daar is egter nie verdeeldheid in die koalisie nie en ons verskil soms net oor klein punte van compliance. Die koalisie-ooreenkoms is bindend vir vyf jaar.&rdquo; Gift Ngqondi, ANC-streekwoordvoerder, s&ecirc; die koalisie het die inwoners van die Metro reeds in die steek gelaat.Bobani het die ANC egter gewaarsku om gewoond te raak aan sitplekke in die opposisiebanke. Volgens hom is daar g&rsquo;n rede hoekom nog &rsquo;n koalisie nie n&aacute; die 2021- munisipale verkiesing bereik kan word nie.