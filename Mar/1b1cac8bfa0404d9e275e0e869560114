MILJOENE rande se kos wat verby die vervaldatum was, is onlangs deur die Noord-Kaapse Valke op &shy;beslag gel&ecirc; en laat vernietig.Dit kom nadat hulle versoek is om winkels te ondersoek wat ou kos aan die publiek verkwansel.Volgens kapt. Philani Nkwalase, &rsquo;n polisiewoordvoerder, het die Valke se handelsmisdaadeenheid in samewerking met die polisie, omgewingsgesondheidsdienste en immigrasiebeamptes van die departement van binnelandse sake tydens drie suksesvolle operasies op die kos afgekom. Die vervalde kos, ter waarde van R2,9 miljoen, is in drie areas in die Noord-Kaap ontdek &ndash; Warrenton, Pampierstad en Hartswater.Volgens Nkwalase kon baie winkels nie besoek word nie omdat daar &rsquo;n tekort aan gesondheidsinspekteurs was.&ldquo;Die Valke sal voortgaan om in die res van die Noord-Kaap sulke operasies uit te voer.&ldquo;Intussen vra ons die &shy;publiek om oplettend te wees, veral wanneer hulle produkte soos kos, melk en medisyne vir babas aankoop,&rdquo; s&ecirc; &shy;Nkwalase.Daar is nog geen klagte teen die &shy;winkeleienaars aanhangig gemaak nie omdat &rsquo;n verslag van die omgewingsgesondheidsdienste eers verkry moet word.