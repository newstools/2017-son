DIE saak teen die 23 taxi drivers wat vandeesweek in Delft aangekeer is, is gister gou van die hofrol geskrap.Son het gister berig di&eacute; groep, wat aan die Cape Amalgamated Taxi &shy;Association (Cata) behoort, is gearresteer nadat hulle glo op lede van die Delft Taxi Association (DeTA) geskiet het.Hulle sou gister vir die eerste keer vir poging tot moord in die Bellville- landdroshof verskyn het.Maar die saak is weens onvoldoende bewyse &shy;teruggetrek en die 23 mans is vrygelaat sonder dat hulle voor &rsquo;n landdros verskyn het.&rsquo;n Voorsitter van Cata, &shy;Victor Wiwi, s&ecirc;: &ldquo;Ek kan bevestig die saak is teruggetrek, want hulle is gearresteer sonder dat hulle enigiets verkeerd gedoen het.&rdquo;Intussen was die situasie gister nog stil, maar steeds gespanne n&aacute; vandeesweek se voorval en laas week se doodskiet van &rsquo;n Cata-driver.Die taxigeweld het ook Nyanga geraak, waar Cata die meerderheid-taxivereniging is. Volgens &rsquo;n &shy;Golden Arrow-woordvoerder, Bronwen Dyke, word hul busse gevolglik in di&eacute; areas herlei.Dyke s&ecirc;: &ldquo;Ons hou dinge fyn dop en die veiligheid van ons passasiers en drivers is altyd &rsquo;n prioriteit.&rdquo;Die polisie in die &shy;Wes-Kaap het in &rsquo;n verklaring ges&ecirc; daar is geen waarheid in gerugte wat op sosiale media versprei is oor hernieude taxigeweld wat in Delft en Nyanga uitgebreek het nie.&rsquo;n Polisiewoordvoerder, kapt. FC van Wyk, s&ecirc; hoewel daar steeds sterk polisieteenwoordigheid in die area is, was daar geen voorvalle van busse en voertuie wat aan die brand gesteek is nie.Daar was slegs een voorval van klipgooiery Donderdagoggend in Delft, s&ecirc; Van Wyk.