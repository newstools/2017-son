OMSTREDENHEID is niks nuuts vir Andile Lungisa, die nuwe voorsitter van die ANC in die Nelson Mandelabaai-streek, nie.Lungisa is &rsquo;n lid van die party se provinsiale uitvoerende komitee (PUK) en &rsquo;n raadslid in die Nelson Mandelabaai-metro.Hy is ook &rsquo;n voormalige adjunk-voorsitter van die ANC-jeugliga en voor&shy;malige voorsitter van die Nasionale Jeugontwikkelingsagentskap &shy;(Nyda).Lungisa en drie verdagtes, onder wie sy vrou, Ursula Sali, is in 2013 gearresteer.Dis omdat hulle die departement van kuns en kultuur na bewering verneuk het met R2,5 miljoen vir konserte deur die Amerikaanse sanger R. Kelly.Die konserte, wat in die Baai en Johannesburg gehou sou word, het nooit plaasgevind nie.Die aanklagte van bedrog en geldwassery teen almal is egter verlede jaar terug&shy;getrek.Lungisa en Gamalihleli Maqula, &rsquo;n ANC-raadslid, word tans aangekla van aanranding met die doel om ernstig te beseer.Hulle het na bewering bygedra tot geweld gedurende &rsquo;n raadsvergadering op 27 Oktober.Rano Kayser, die burgemeesterskomiteelid vir paaie en vervoer, is in die voorval beseer toe hy met &rsquo;n glasbeker oor die kop geslaan is.Lungisa en Maqula, wat weer op 30 Maart in die hof verskyn, is verlede jaar borgtog van R1 000 elk toegestaan.