&rsquo;N SHEBEEN-queen is na bewering byna deur haar dogter met &rsquo;n klip doodgekap.Jennifer Cupido, oftewel antie Paai, glo sy het net-net die dood vrygespring toe Brenda Basson haar met &rsquo;n klip agter die kop gekap het.Volgens Cupido, van Saldanhabaai, skuld Basson se &ldquo;jol-man&rdquo; haar al sowat twee jaar altesaam R60 000.Basson het saam met die man huis opgesit en haar vier kinders by haar ma gelos nadat haar ma die geld aan hom geleen het.Die klipvoorval het laas week gebeur.Cupido s&ecirc; gelukkig het Angly Fortuin tot haar redding gekom.Cupido vertel sy het besluit om na haar tjommie se huis te gaan en dis toe sy vir Basson raakloop.Volgens Cupido het sy na Basson se kant toe geskree hulle sal hul skuld moet betaal. D&iacute;s toe Basson uit die bloute nader kom en haar aanval, s&ecirc; Cupido.Volgens Fortuin het Basson die volgende woorde ge-uiter: &ldquo;Vandag maak ek jou vrek, Antie! Ek is nou mooi moeg van jou k*k.&rdquo;Fortuin s&ecirc; toe sy weer sien, vat Basson &rsquo;n klip en kap Cupido agter die kop. Fortuin verduidelik: &ldquo;Ek keer haar toe en s&ecirc; haar dat sy nooit haar ma so kan kap nie.&ldquo;Ek het die klip gevat en ons het weggestap, maar toe kom Brenda weer en slaan haar ma.&ldquo;Haar ma het haar toe teruggeslaan en ek het hulle weer uitmekaar gemaak.&rdquo;Cupido s&ecirc; sy&rsquo;s nie bang vir Basson nie.Sy s&ecirc;: &ldquo;Ek dink net aan haar vier kinders.&ldquo;Wie sou vir hulle sorg as sy my nou doodgeslaan het?&rdquo;Toe Son Basson vir kommentaar nader, het sy geweier om haar deur oop te maak.Cupido het begin uitvaar en op Basson geskel: &ldquo;Jy wil nogals vir my doodkap. Jy maak jou k*k laat!&rdquo;