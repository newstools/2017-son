Suid-Afrika se verkragtingstatistieke is skrikwekkend &ndash; in 2000 is Suid-Afrika deur NationMaster: Crime Statistics as nommer 1 in die w&ecirc;reld aangewys vir verkragtings per capita. Maar terwyl sommige van ons van verligting sug n&aacute; &rsquo;n onlangse verslag deur die polisie waarin staan dat daar &rsquo;n afname van 6,3% in seksmisdrywe is, is daar nie veel om oor bly te wees nie. In SA word steeds gemiddeld 110 verkragtingsake elke dag aangemeld, en di&eacute; syfer reflekteer slegs verkragtings wat aangemeld is. Daar is waarskynlik honderde, indien nie duisende nie, meer voorvalle van ongerapporteerde verkragting. Dit beteken daar is t&eacute; veel vroue en mans wat weens hierdie misdaad ly. So, wat moet ons doen? Neem standpunt in. Rapporteer verkragting by jou polisiekantoor of &rsquo;n dokter. As jy verkrag is, moenie stort of was n&aacute; die voorval nie. Gaan reguit polisiestasie toe om die verkragting te rapporteer. Vat enigiets saam met jou wat as bewyse gebruik kan word, byvoorbeeld jou klere en onderklere &ndash; enigiets wat DNA van jou verkragter sal dra. Bemoedig &rsquo;n vriend wat dalk &rsquo;n slagoffer van verkragting of seksuele aanranding is om hul aanval aan te meld &ndash; moet hulle nooit oordeel of veroordeel nie. Dit is belangrik dat slagoffers nooit moet voel dis hul skuld nie. Saam k&aacute;n ons &rsquo;n ope omgewing skep waarin slagoffers veilig en gemaklik voel om te praat oor hul ervaring. As jy meer advies nodig het, kontak een van die volgende hulplyne: - Rapecrisis.co.za; 021 447 9762 (24-uur-krisislyn) - Lifelinesa.co.za; 0800 150 150 (tolvry-hulplyn) - Womenagainstrape.co.za - National Women&rsquo;s Abuse Helpline: 0800 150 150 (24-uur) - cosmopolitan.co.za