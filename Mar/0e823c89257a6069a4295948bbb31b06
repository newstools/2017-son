TWEE mans is Woensdag in afsonderlike skietvoorvalle afgemaai. Heinrich Oelf (30) van Wesbank is helder oordag in die hoofstraat doodgeskiet. Oelf is oorkant Rainbow Laerskool deur drie mans genader. Een het ’n gun uitgehaal en hom vol lood gepomp. Hy is twee keer in die kop en in die rug geskiet. Hy is op die toneel dood. Volgens Jennifer Plaatjies (36), ’n familielid, was hy saam met ’n tjommie om ’n ou selfoon te gaan verkoop. Volgens Oelf se suster, Sharon van der Westhuisen (34), het die 28’s-bende hom gesoek oor hulle gedink het hy was betrokke by die moord op ’n 14-jarige twee weke gelede. Van der Westhuisen sê: “Hy was nie betrokke by die moord nie.” Niemand is nog gearresteer nie en ’n moorddossier is aangelê. Watkins se lyk is Woensdag omstreeks 09:00 met ’n skietwond aan sy kop by die bouvallige GF Jooste-hospitaal gekry. Watkins en ’n vriend het glo Woensdagaand scrap metal gesoek om te verkoop. Die vriend het stemme gehoor en daarna het die skote geklap. Hy het weggehardloop en sy vriend agtergelaat. Hy het die volgende oggend teruggekeer na die bouvallige gebou en op Watkins se lyk afgekom. ’n Moorddossier is aangelê. Niemand is nog gearresteer nie.