DIE veld van die rugbyklub Windvogel United, ook bekend as Riemvasmaak, is weer die sanderige en klipperige Marslandskap wat dit al die jare was.Want die tyd van oorvloed toe hierdie klub in die noordelike gebiede met lowergroen gras, werkende spreiligte en &rsquo;n volledige omheining kon spog, is lank reeds verby.Oregan Hoskins, die oudpresident van die Suid-Afrikaanse Rugbyunie (Saru), het in September 2009 die opgradering van Riemvasmaak bekend gemaak.Teen Desember 2009 is nuwe gras geplant, die veld is omhein en ses werkende spreiligte is aangebring.Di&eacute; opknappingswerk is moontlik gemaak deur Saru en die Britse en Ierse Leeus &ndash; wat in 2009 in Suid-Afrika getoer en in die Baai gespeel het.Ongeveer R2,5 miljoen is deur di&eacute; twee partye beskikbaar gestel vir nalatenskap-projekte in die stad.David Abrahams, klubvoorsitter, s&ecirc; waterbeperkings in die stad lei daartoe dat die veld nie natgelei kan word nie.Maar lank voordat die Nelson Mandelabaai-metro se waterprobleme begin het, was die veld weer &rsquo;n sandput.&ldquo;Die veld wat aangeplant is, was nie nuut nie. &ldquo;Dit is van die veld van die voormalige Boet Erasmus-stadion geneem en oorgeplant. Dit het nie werklik vatplek gekry nie en twee jaar n&aacute; die aanplant daarvan, was daar maar weer probleme.&ldquo;Sproeiers, &rsquo;n kleedkamer en toiletgeriewe is belowe, maar dit het nie gerealiseer nie,&rdquo; aldus Abrahams.Sedertdien is van die ysterpale wat die veld omhein, gesteel en die spreiligte is al langer as &rsquo;n jaar nie in volle werkende orde nie.Soms kry die klub &rsquo;n paar mobiele toilette van die munisipaliteit, maar daar is gewoonlik nie &rsquo;n plek vir spelers en toeskouers om hulself te verlig nie.Aangesien daar nie &rsquo;n stadion of kleedkamer is nie, moet die spelers maar in motors aan- en uittrek.Van die spreiligte is wel herstel n&aacute; die ingryping van &rsquo;n plaaslike raadslid, maar die werk is steeds nie voltooi nie.Abrahams s&ecirc; dit is die munisipaliteit se verantwoordelikheid om die veld te onderhou, maar voeg by g&rsquo;n hulp word van die plaaslike regering ontvang nie.Clive Bacon, sekretaris van die Suburban-rugbyklub in Kleinskool, s&ecirc; hul veld is ook droog weens waterbeperkings.Die veld is ook stadionloos en daarom moet die mense maar om die veld staan wanneer hulle wil rugby kyk.Mthubanzi Mniki, munisipale woordvoerder, het bevestig g&rsquo;n velde kan tans weens waterbeperkings natgelei word nie.