DRIE spietkops het die verkeersdepartement se naam lelik deur die modder gesleep.Twee van di&eacute; drie het verlede Vrydag in die Bellville-handelshof verskyn oor hulle glo seksuele gunsies van vroue gevra het inruil vir rybewyse.Karel Davids (44) en Andile Dondolo (44) van die verkeersdepartement in Ashton verskyn weer op 20 April in die hof.Die geld en seksuele gunsies dui op onwettige belonings en mags&shy;gebruik, lui hofdokumente.Die twee beamptes het glo &oacute;f R2 500 gevra &oacute;f seksuele gunsies.Davids van Bonnyvale en Dondolo van Swellendam het glo leerlinglisensies onwettig uitgereik aan twee vroue vir seksuele gunsies en of geld. Hulle het glo geld van twee mans as beloning gevat. Di&eacute; twee mans is laas Vrydag gestraf oor hulle geld aan Davids en Dondolo betaal het vir hul rybewyse.Khayalethu Mxube (42) van Stellenberg en Oscar Gerbach (55) is skuldig bevind en vyf jaar opgeskorte tronkstraf opgel&ecirc; oor hulle geld betaal het om hul rybewyse van &shy;Davids en Dondolo te kry.Die twee het glo geld aan Jason Naidoo, wat ook by die Ashton-verkeersdepartement werk, betaal wat dan glo die geld aan Davids en Dondolo gegee het sodat leerlinglisensies onwettiglik uitgereik kon word.Mxube het in sy pleitooreenkoms met die staat ges&ecirc; dat hy geld aan Naidoo betaal het vir die uitreiking van bestuurs&shy;permitte.Hy het erken dat hy nooit enige toetse geskryf het vir die lisensie nie. Gerbach het in sy skulderkenning ges&ecirc; dat hy ook geld aan Naidoo betaal het, wat hy toe aan die ander twee beamptes betaal het. Deel van Gerbach en Mxube se pleitooreenkoms met die staat moet di&eacute; twee die polisie bystaan in hul ondersoek teen Naidoo, Davids en Dondolo. Volgens die ooreenkoms moet hulle &ldquo;bevredigende bewyse&rdquo; aan die polisie bied oor die drie beskuldigdes.