Rugbykenner van die Oos-Kaap skryf: Die droom van baie mense in die Baai het waar geword toe Cheeky Watson bedank het as die president van die Oostelike Provinsie-Rugbyunie (OPRU).In Watson se laaste jare as president het die unie uitmekaar geval en uiteindelik onder administrasie van die Suid-Afrikaanse Rugbyunie (Saru) beland.Boonop is die unie se sakevleuel, OP-Rugby, ook in Augustus finaal gelikwideer.Ek voel dis egter my plig om te benadruk dat die Watson-era nie n&eacute;t sleg vir rugby in die Oostelike Provinsie was nie.Onder Watson se presidentskap het die OP immers die Curriebeker-reeks se Eerste Liga gewen. Dis een van net twee bekers in die geskiedenis van di&eacute; unie.Ook, sy werksaamhede agter die skerms het genoeg druk op Saru geplaas om aan die OP-Kings &rsquo;n plek in die Curriebeker-kompetisie se Premierliga te verseker.En in 2013 het die Southern Kings hul debuut in die Superrugby-reeks gemaak.Hoewel die span die seisoen laaste op die puntelys afgesluit het, was die bywoning in die Nelson Mandelabaai-stadion die derde beste van &aacute;l die stadions in die kompetisie.Watson se grootste probleem was dat hy nie borgskappe vir die twee spanne kon verseker nie.Maar &rsquo;n groot gedeelte van die blaam moet voor die deur van Saru gel&ecirc; word.Die nasionale unie moes die South&shy;ern Kings &rsquo;n plek in 2014 se Superreeks verseker het, maar pleks daarvan moes hul teen die Lions uitspeel en kon hulle nie weer kwalifiseer nie.So, wanneer Watson ooit weer opgehaal word, onthou ook maar net hoe Saru hom en die Kings in die steek gelaat het.