DIS &rsquo;n afgryslike storie. Die omvang van die seksuele molestering van Britse kindertjies, so jonk as vyf, is ondenkbaar.Britte probeer nog sin maak van hoe hul regering weeskinders, wat hulle in pleegsorg geplaas of aan hul kinderhuise toevertrou het, versaak het.By een kinderhuis beweer die slagoffers (die meeste is nou in hul 70&rsquo;s) sowat 60% van hulle is seksueel gemolesteer. Die inhoud van hul getuienis is so skokkend dat Brittanje nou &rsquo;n geregtelike ondersoek begin wat moontlik vyf jaar kan duur.Ons praat van 150 000 kinders oor &rsquo;n tydperk van 350 jaar. Ja, dis hoeveel lewens verwoes is.Ek het een berig van die BBC gelees en ek kon werklik nie glo amptenare het die mishandeling toegesmeer nie.In &rsquo;n stadium het &rsquo;n taakspan die kinderhuise besoek en &rsquo;n onvleiende verslag na die ministerie gestuur. Tien huise is op &rsquo;n swartlys geplaas omdat hulle ongeskik vir kinders se veiligheid en ontwikkeling sou wees.Niemand het na die kinders geluister nie. Die regering het net weer die aansoeke, die meeste van Anglikaanse en Katolieke kerkinstellings en liefdadigheidsorganisasies, geteken, die subsidie betaal en die kinders na hul hel gestuur.Dis meestal kinders wat n&aacute; die Eerste en Tweede W&ecirc;reldoorlog uitgeplaas is na lande soos Australi&euml;, Zimbabwe (destyds Suid-Rhodesi&euml;), Amerika, Kanada en Nieu-Seeland. Hulle is verskeep om die druk op die Verenigde Koninkryk se weeshuise te verlig en om die bevolking van die kolonies op te stoot.Hierdie migrant-kinders praat van swak onderwys, harde arbeid en seksuele molestering. Hulle is ook met planke en stokke, selfs &rsquo;n hokkiestok, geslaan.Moriarty, een laaitie, was sowat 10 jaar oud. Hy het vertel personeel by die skool het sy klere van sy lyf afgetrek en hom betas.Hy het dit glad nie verstaan nie en het weggehardloop. Op 18 het hy sy lewe probeer neem.Sy verhaal dek nog nie eens die oortjies van die seekoei nie.Wat het hierdie historiese ondersoek met ons te doen? Hoeveel van ons kinders, vandag ouers, loop met soortgelyke wonde? En wie smeer dit toe?Wie se stilswye word gekoop en wie word ten koste van ons kinders afgepers?Daar is nou &rsquo;n saak van &rsquo;n 22-jarige wat homself &rsquo;n predikant noem. Hy het na bewering &rsquo;n agtjarige van &rsquo;n speelpark in Pinetown na sy huis gelok en verkrag.Ander kinders vertel hy het hulle beveel om hul klere uit te trek en hulle betas. Die saak kom weer hierdie week voor.Sodra ek op radio hieroor praat, is dit gewoonlik mense van in hul 40&rsquo;s tot 70&rsquo;s wat inbel oor hulle aan die hande van &rsquo;n pa, oupa, broer, onderwyser of priester mishandel is. Die Bill Cosby-saak en Bob Hewitt se vonnis is bewys daarvan dat tyd nie alle wonde genees nie.Ons moet ophou om ons kinders te vertel hulle is ougat en maak die goed op.Ons moet veg sodat hulle gehoor en gesien word. Die verskoning van waarom hulle so lank stilgebly het, is om&rsquo;t ewe.Wie wil met sulke wonde graf toe gaan?LYNETTE FRANCIS, aanbieder van die aktualiteitsprogram Fokus op SABC2 en die geselsprogram Praat Saam op RSG, gee haar indrukke oor die mense wat op haar pad kom en die onderwerpe waaroor hulle gesels.