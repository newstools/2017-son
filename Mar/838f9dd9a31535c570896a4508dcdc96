&rsquo;N MA van Jacksonville in die Baai is stukkend nadat haar oudste seun Saterdagoggend vroeg net buite hul huis vermoor is.&ldquo;Hy het maar net daar gestaan en niemand iets aangedoen nie. Hy was nie eens &rsquo;n gangster nie,&rdquo; het &rsquo;n bedroefde Maggie Vaaltyn oor haar geliefde seun ges&ecirc;.Daniel &ldquo;Jussie&rdquo; Vaaltyn (22) het wreed aan sy einde gekom toe vier ouens omstreeks 07:00 wild in Kamassie&shy;straat begin skiet het.Vaaltyn het oorkant sy huis by &rsquo;n winkel op die hoek van di&eacute; straat gestaan toe die skote geklap het.Hy is in die sy getref en is op die toneel dood.By Son se besoek aan haar het Maggie op &rsquo;n bed in &rsquo;n vriendin se huis gel&ecirc; met haar gesig na die muur.Sy het stadig orent gekom en die oomblik toe sy van haar seun begin praat, het die trane oor haar wange gestroom.Sy het haar o&euml; met haar hande bedek en aanhoudend ges&ecirc;: &ldquo;Ek gaan hom nooit weer sien nie.&rdquo;Sy het &rsquo;n oomblik stilgebly en geluidloos gesnik. Dan vertel sy: &ldquo;Ek het vanoggend tot hier by my vriendin gekom toe ek die skote hoor klap.&ldquo;Ek het nog vir haar ges&ecirc; Jussie staan daar by die winkel; ek hoop nie hy is dalk raakgeskiet nie.&rdquo;Sy het ges&ecirc; kort daarna het haar jongste seun haar kom s&ecirc;: &ldquo;Mammie, hulle het vir Jussie geskiet.&rdquo;&ldquo;Ek het dadelik uitgegaan en my kind vol bloed daar sien l&ecirc;. Hy het nog geleef. Ek het vir hom ges&ecirc; hy moet wakker bly, maar hy het my nie geantwoord nie.&rdquo;Sy het weer stilgebly terwyl die trane opnuut begin stroom het.Toe vervolg sy: &ldquo;Hy was so &rsquo;n goeie, behulpsame kind. Die mense in die omgewing het hom winkel toe gestuur, en dan gaan hy gewillig. Ek gaan hom so verskriklik mis.&rdquo;Voor die winkel l&ecirc; &rsquo;n groot plas water nadat inwoners probeer het om Vaaltyn se bloed weg te spoel.&ldquo;Dis &rsquo;n verskriklike ding wat hier gebeur het,&rdquo; s&ecirc; die eienaar, wat verkies om anoniem te bly.Hy s&ecirc; hy was in die huis toe hy sowat vier skote hoor. Toe hy buite kom, het hy Vaaltyn sien l&ecirc; terwyl die skieters kalm weggestap het.Die winkeleienaar vertel: &ldquo;Kort voordat hulle in die bosse aan die onderkant van die pad verdwyn het, het hulle nog in &rsquo;n ander straat losgebrand.&rdquo;Kapt. Sandra Janse van Rensburg, &rsquo;n polisiewoordvoerder, s&ecirc; die voorval is nie bendeverwant nie.Janse van Rensburg s&ecirc; egter die motief vir die skietery is nog onbekend en dat geen verdagtes nog gearresteer is nie.