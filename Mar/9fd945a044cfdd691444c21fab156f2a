JOHANNESBURG. &ndash; Die Superrugby-kragmeting Saterdag met die Cheetahs sal &rsquo;n voorsmakie wees vir wat die Stormers voortaan van die Nieu-Seelandse spanne kan verwag.So het Siya Kolisi, kaptein van die Stormers, gister aan Son ges&ecirc;.Kolisi was een van vyf Springbokke wat die bekendstelling van SA Rugby (Saru) se nuwe borg, Fly&shy;Safair, gister naby die OR Tambo-lughawe bygewoon het.Buiten Kolisi, het sy Springbok-spanmaats Elton Jantjies, Damian de Allende, Uzair Cassiem en Ruan Combrinck ook die bekendstelling bygewoon.Kolisi meen die Cheetahs gaan dieselfde soort uitdaging bied as wat die Chiefs volgende week gaan bring wanneer hulle besoek in die Kaap kom afl&ecirc;.N&aacute; Saterdag se stryd teen die Vrystaters kom die Kapenaars volgende week teen die Chiefs op Nuweland te staan. Daarna pak hulle die Lions (ook op Nuweland), voordat hulle die Crusaders, die Highlanders, sowel as die Hurricanes in Nieu-Seeland moet aandurf.Hy s&ecirc;: &ldquo;Ja, daar l&ecirc; beslis &rsquo;n moeilike tyd vir ons voor. Ons gaan oor die volgende vyf weke tot die uiterste beproef word.&ldquo;Nes die Nieu-Seelandse spanne hou die Cheetahs daarvan om uit hul eie kwartgebied met die bal te hardloop. Hulle klou vir lang periodes aan die bal en dit is wat ons ook van die Kiwi-spanne kan verwag.&rdquo;Die Stormer-kaptein is egter in sy noppies met hoe die jong spelers laas week in moeilike omstandighede teen die Sun&shy;wolves in Singapoer teruggeveg het om die kastaiings uit die vuur te krap.&ldquo;Dit gaan &rsquo;n nuwe uitdaging wees, want dit is iets wat ons ook vanjaar probeer doen.&ldquo;Ons het hard daaraan gewerk &ndash; veral by die afskoppe &ndash; om seker te maak dat ons nie in ons eie halfgebied vasgepen bly nie.&ldquo;Jy moet hulle (die Cheetahs) gedurig onder druk plaas. Jy kan nie bekostig om hulle tyd en spasie te gee nie.&ldquo;Hulle het baie gevaarlike agterspelers wat dodelik op die aanval kan wees.&ldquo;Ons kan nie nou bekostig om ons voet van die pedaal &ndash; teen die Cheetahs &ndash; te haal nie,&rdquo; het Kolisi gewaarsku.