DIE 11 lopers van die veldtog &ldquo;Long Walk for Freedom&rdquo; het hulself beseer op die lang pad Bhisho toe, maar steeds het hulle dit gemaak &ndash; krukke en al.Volgens Crawford Fraser, &rsquo;n lid van die beweging #Colouredness&shy;MustFall, was hy die laaste man wat heelpad gestap het sonder om in &rsquo;n rolstoel te beland of uit te pass van die hitte.Di&eacute; groep dapper stappers het verlede Dinsdag, op Menseregtedag, van die Papenkuil-begraafplaas langs Standfordweg in die Baai se noordelike gebiede geloop na Bhisho om &rsquo;n memorandum aan die Oos-Kaapse wetgewer te oorhandig.In di&eacute; memorandum word ge&euml;is dat die woord &ldquo;Colour&shy;ed&rdquo; geskrap word uit die wetboeke en eerder &ldquo;African&rdquo; of iets gepaster in die plek daarvan gebruik word.Die groep lopers sluit in tradisionele, spirituele en gemeenskapsleiers.Fraser s&ecirc; die polisie het hom van die pad af kom haal. &ldquo;Hulle het ges&ecirc; ek moet saam met hulle ry na Bhisho toe, maar toe s&ecirc; ek vir hulle om na my hemp te kyk, waarop staan &lsquo;Long Walk for Freedom&rsquo;. Ek&rsquo;t toe verduidelik dat dit &rsquo;n long walk is en nie &rsquo;n long lift nie.&rdquo;Saans het die groep hul tente opgeslaan of in sale geslaap. Hulle het gestop in Colchester, Alexandria, Klipfontein, Port Alfred, Grahamstad, Peddie en King William&rsquo;s Town. Beserings is by klinieke gedokter.Die inwoners van die dorpe waardeur hulle gestap het, het ook &rsquo;n bydrae gemaak tot die veldtog se sukses.Christian Martin, ANC-LPW, s&ecirc; toe hulle in Port Alfred aankom, was daar &rsquo;n outjie wat &rsquo;n groot stuk spons aangebied het om die pyn van hul stukkende voete te verlig. &ldquo;Dit het &rsquo;n rukkie gehelp, maar later het dit my toonnaels seergemaak. &ldquo;Ek en past. Jan Bekkies het al twee in rolstoele beland en die ander lopers het ons die laaste 20 km gestoot.&rdquo;Fraser s&ecirc; hy het gate in sy voete en tone, maar dit was die moeite werd. &ldquo;Ek doen dit vir my kinders sodat hulle die vrugte kan pluk van wat ons vandag gedoen het.&rdquo;Martin s&ecirc; onder andere was Innocent Netshitumbu en Vuyani Mapolisa, onderskeidelik uitvoerende hoof en sekretaris van die Oos-Kaapse wetgewer, gister daar om die memorandum by hulle te ontvang.