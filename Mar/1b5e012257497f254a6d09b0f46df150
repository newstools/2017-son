HERBERTSDALE. &ndash; &rsquo;n Plaaslike skoolhoof is in die sop oor hy na bewering &rsquo;n gr. 2-laaitie met &rsquo;n plank katswink geslaan het.Die hoof het reeds laas week op &rsquo;n klag van aanranding in die plaaslike landdroshof verskyn. Hy is gewaarsku om weer op 11 Mei in die hof te wees.Ontevrede skoolouers het Maandagaand &rsquo;n vergadering gehou waarop hulle die skoolhoof se kop ge&euml;is het.Die kind se ma, wat anoniem wil bly, s&ecirc;: &ldquo;My kind vrees die skool nou.&rdquo;Sy s&ecirc; haar klonkie se rug was vol blou kolle.Ander leerders wat dit aanskou het, moes n&aacute; die tyd berading ontvang het.Dawid Kampher, provin&shy;siale hoof van Icosa, het sy kommer oor di&eacute; voorval uitgespreek.Hy het ges&ecirc;: &ldquo;Ons as gemeenskap wil h&ecirc; die prinsipaal moet sy bedanking indien.&rdquo;Op die vergadering het talle skoolouers ges&ecirc; hulle gaan tydens die hoof se volgende verskyning voor die hof betoog.