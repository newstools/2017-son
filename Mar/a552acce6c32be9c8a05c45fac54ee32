’N LYKIE is Donderdag in ’n emmer in ’n plakkerskamp in George gevind. Nooddienste sê ’n baba het Donderdag in ’n emmer vol water in ’n informele nedersetting in ­Wilderness in George verdrink. Robert van Helsdingen, stasiebevelvoerder van die nasionale seereddingsinstituut (NSRI) in Wilderness, sê toe nooddienste op die toneel gekom het, was die baba reeds dood. Helsdingen sê die baba het per ongeluk verdrink. Die ouderdom van die baba is in die stadium nog nie bekend nie. ’n Geregtelike doodsondersoek is geopen en sal op die baba se lykie uitgevoer word. – News24