DIE plaaslike kliniek is die afgelope vyf jaar gesluit en boonop moet brandarm inwoners tot 100 km ry tot by die naaste hospitaal. Dit is die sad lot van die kwesbare inwoners van Baviaanskloof. Inwoners het breekpunt bereik oor hul griewe en het na &rsquo;n polisiestasie toe gestap om vier memorandums te oorhandig.Henry Blaauw, &rsquo;n gemeenskapsleier, s&ecirc; die inwoners sit met &rsquo;n reuse-krisis. Die onderwysdepartement, die polisie se gemeenskapspolisi&euml;ringsforum (GPF), die munisipaliteit en die departement van vervoer het memorandums gekry.Volgens hom is dinge &rsquo;n gemors by die skool weens &rsquo;n tydelike skoolhoof. Hy s&ecirc; die area se kliniek is nou al die afgelope vyf jaar gesluit en mense moet 100 km ry om by die plaaslike hospitaal uit te kom.Blaauw s&ecirc; ook dat dienslewering deur die polisie se GPF en die area-raadslid baie swak is.&ldquo;Leiers is gekies, maar ons het hulle nog nooit gesien nie,&rdquo; s&ecirc; Blaauw.Hy s&ecirc; gesondheidsdienste is die swakste in hul omgewing. &ldquo;Daar is geen ambulanse hier nie en ook nie voertuie wat pasi&euml;nte kan vervoer nie.&rdquo;Blaauw noem die area se kliniek &rsquo;n wit olifant. &ldquo;Die afgelope vyf jaar staan daai plek toe.&rdquo;Hy het verder ook gepraat oor die behuisingsituasie in die area. &ldquo;Daar is omtrent meer as 50 modderhuise in die omgewing.&ldquo;Wanneer dit re&euml;n, moet mense hul huise weer opbou met modder.&rdquo;Volgens Blaauw is daar ook geen spoeltoilette vir die huise nie.Blaauw s&ecirc; dit is onregverdig en s&ecirc; die relevante departemente moet inspring om te help.Christian Grootboom, &rsquo;n ouer van die Laerskool Saaimanshoek, s&ecirc; die ouers vra dat die departement ondersoek instel met betrekking tot die tydelike skoolhoof.&ldquo;Sy breek die skool af in plaas van dit op te bou. Daar is ook geen samewerking tussen die skoolhoof en ouers nie.&rdquo;Grootboom beweer dat die skoolhoof weier om saam met die skoolbeheerraad te werk.&ldquo;Meetings is al gere&euml;l met ouers en wanneer ons opdaag, dan kanselleer sy (die skoolhoof) dit.&rdquo;Volgens Grootboom sukkel een van die laerskool se top-onnies ook die afgelope sewe jaar om permanent aangestel te word.Gregory Prince, &rsquo;n ouer, s&ecirc; hulle het ook &rsquo;n memorandum oorhandig aan die departement van vervoer.Son het vroe&euml;r berig oor leerders wat glo by die huis gesit het weens vervoerprobleme.Prince s&ecirc; die departement het vervoerdienste in areas waar daar nie eintlik &rsquo;n nood is nie. &ldquo;Ons het gevra dat hulle verdere ondersoek instel en hulle het voorgestel dat ons vandag &rsquo;n meeting hou.&rdquo;Marisa Human, &rsquo;n inwoner, praat oor hul probleme met die GPF. &ldquo;Hulle is nooit daar vir gemeenskapslede soos hulle moet wees nie.&ldquo;Daar is ook geen bewustheidsprogramme vir jong mense oor dwelms of misdaad nie.&rdquo;