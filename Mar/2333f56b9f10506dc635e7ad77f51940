&rsquo;N JONG Baaise vrou en &rsquo;n familielid het die naweek &rsquo;n nagmerrie oorleef toe twee mans in hoodies hul voertuig in Standfordweg met klippe bestook het. Marilyn Rensburg, die vrou se ma, het op Facebook bevestig die voorval het gebeur toe haar dogter Saterdagaand verby Helenvale gery het.Rensburg s&ecirc; op Facebook haar dogter, asook die familielid, is erg getraumatiseer. &ldquo;Die kar se windskerm en body is ge-smash en gelukkig het hulle betyds ontsnap sonder enige beserings.&rdquo; Rensburg verduidelik die twee mans in hoodies was binne &rsquo;n paar sekondes langs haar dogter se voertuig. &ldquo;Hulle het bakstene in hul hande gehad. &ldquo;Besef hulle nie dat sulke goed ongelukke kan veroorsaak en iemand kan doodgaan nie?&rdquo;Volgens Rensburg worry skollies niks oor ander mense nie en net oor hul eie verslawing. &ldquo;As iemand klippe gooi na &rsquo;n bewegende voertuig, dan beskou ek dit as poging tot moord. &ldquo;Ouers, bid asseblief vir jul kinders wanneer hulle die huis verlaat, dit is gevaarlik hier buite.&rdquo;Rensburg het verder bygevoeg dat klippe oral in die pad l&ecirc; voor die Helenvale- area. &ldquo;As dit met enige ander mense gebeur, post asseblief jul foto&rsquo;s sodat ons bewustheid kan skep.&rdquo; Benni Richards, &rsquo;n inwoner van Helenvale, s&ecirc; op Facebook hy is baie teleurgesteld oor die mense wat klippe na bewegende voertuie gooi. &ldquo;Ek kom altyd op vir my gemeenskap, maar dit is onaanvaarbaar. Die beskadiging van voertuie kan groot onkoste veroorsaak en om onskuldige mense te teiken, is nie reg nie.&rdquo;Kapt. Sandra Janse van Rensburg, &rsquo;n polisiewoordvoerder, s&ecirc; die polisie is in die proses om die bogenoemde probleem te takel. &ldquo;Daar is gereeld sigbare polisi&euml;ring in die omgewing.&rdquo;