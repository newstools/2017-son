DYSSELSDORP. &ndash; Die nuwe polisiestasie van meer as R44 miljoen is amptelik hier geopen.Tydens die opening Saterdag het die nasionale minister van polisie, Nathi Nhleko, ges&ecirc;: &ldquo;Solank as wat ons misdaad en misdadige aktiwiteite in ons gemeenskappe ondervind, sal daar geen vryheid wees nie.&rdquo;Die moderne polisiestasie is volgens die minister deel van die staat se toewyding tot die beste dienslewering aan plattelandse gemeenskappe.Hy het &rsquo;n beroep op inwoners gedoen om met die polisie saam te werk.Die nasionale waarnemende polisiekommissaris, lt.genl. Khomotso Phahlane, het bygevoeg dat Dysselsdorp &rsquo;n klein gemeenskap is waar feitlik almal mekaar behoort te ken.Hy het &rsquo;n beroep op die inwoners gedoen om te help om misdaad te bekamp.&ldquo;Die polisie kan dit nie alleen doen nie,&rdquo; het hy ges&ecirc;. Minister Nhleko het by dieselfde geleentheid die sleutels van 20 nuwe voertuie aan die Suid-Kaapse polisiehoof, lt.genl. Oswald Reddy, oorhandig, waarvan &rsquo;n paar in Dysselsdorp gebruik sal word.&ldquo;Ons wil nie die voertuie by shebeens sien rondstaan nie,&rdquo; het hy gemaan.&ldquo;Gemeenskappe moet die misbruik van polisievoertuie aanmeld omdat dit met h&uacute;l geld aangekoop is.Altesame 100 jong, nuwe polisielede is ook aan die inwoners voorgestel.