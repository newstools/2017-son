NEGE mense is tussen Vrydagaand en gisteroggend in drie afsonderlike brande in Kaapse informele nedersettings dood, s&ecirc; die Stad Kaapstad se brand-en-reddingsdienste.&ldquo; &rsquo;n Brand in Imizamo Yethu naby Houtbaai het twee lewens ge&euml;is en het steeds Saterdagoggend (gister) gebrand,&rdquo; het Theo Layne, woordvoerder van die brand-en-reddingsdienste, ges&ecirc;.In die Witsand-nedersetting naby Delft is &rsquo;n man, vrou, meisietjie en seun dood toe &rsquo;n brand gisteraand daar ontstaan het.In die Kosovo- informele nedersetting is &rsquo;n man, vrou en &rsquo;n kind ook dood toe hul blyplek in vlamme opgegaan het. Die brand in Houtbaai het byna 1 000 strukture verwoes en sowat 4 000 mense dakloos gelaat.Dit maak di&eacute; ramp een van die ergste brandvoorvalle vanjaar. Kenny Africa, woordvoerder van die Wes-Kaapse verkeersafdeling, s&ecirc; in &rsquo;n stadium moes die brandbestryders hulle onttrek oor hulle met vyandigheid begroet is.Die brand het intussen na die berg bo Houtbaai versprei.Albert Fritz, Wes-Kaapse minister van maatskaplike ontwikkeling, s&ecirc; in &rsquo;n verklaring maatskaplike werkers en lede van die program Social Relief of Distress (SRD) bied traumaberading aan die slagoffers. Hulle ko&ouml;rdineer ook noodleniging saam met die Rooi Kruis en nie-regeringsorganisasies.Die publiek word gevra vir donasies van onder meer klere, kos en water vir die slagoffers. Di&eacute; hulp kan by die volgende punte afgelaai word: Die Rooi Kruis (Broadweg 21, Wynberg); Pick n Pay (Houtbaai); die Houtbaai-polisiestasie en -brandweer. &ndash; News24/Netwerk24