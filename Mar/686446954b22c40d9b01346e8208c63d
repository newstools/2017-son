DIE moegheid moet Mieta Booysen heeltemal oorval, want wanneer sy haar o&euml; toemaak, sien sy die gebeentes van afgestorwe familielede.Skedels, ribbe en andere beendere wat verstrooi in die son l&ecirc; en bak op &rsquo;n landery.Booysen (75) is een van &rsquo;n groot groep inwoners van Addo wat saans nagmerries het oor die ewige rus van familielede wat op &rsquo;n plaas naby die dorp begrawe is.Generasies plaaswerkers is op die plaas gebore, het daar gewerk en is ook daar begrawe.Verlede jaar is die plaas egter verkoop en het die nuwe eienaar ongeveer twee weke gelede glo besluit om die omheinde begraafplaas uit te grawe.Son het gister herhaaldelik met die plaaseienaar probeer kontak maak, maar was onsuksesvol. Die naam van die eienaar en die plaas word dus voorlopig weerhou.&ldquo;Ek weet nie presies hoe lank ek op die plaas was nie, maar een van my kinders is in 1961 daar gebore &ndash; en teen daai tyd was ons al lankal daar.&ldquo;My skoonpa, skoonma, vier swaers en sommer baie kleinkinders is op die plaas begrawe.&ldquo;Ek was Vrydag begraafplaas toe en het die gebeentes gesien. Destyds het ons die mense in klere begrawe en daar is selfs &rsquo;n onderlyf met &rsquo;n kortbroekie aan.&ldquo;Ons het baie gehuil daardie dag, die pyn was weer nuut en nou kry ek nagmerries. Gebed help nie eens as ek nie slaap in my het nie,&rdquo; verduidelik sy.Booysen meen die mense wat opgegrawe is, se rus is nou onderbreek. Sy vra dat almal weer begrawe word op dieselfde plek en dat die begraafplaas weer omhein moet word.Sophie Kolby (64) verduidelik haar oumagrootjie het ook op die plaas gewoon en as kind het sy elke naweek by haar ouma op die plaas gaan kuier.Haar ooms en tannies is ook almal daar begrawe, vertel sy terwyl die trane vlak in haar o&euml; opwel.Sy verduidelik dat haar oorlede man nog &rsquo;n draad om die begraafplaas gespan het in opdrag van die vorige eienaar.&ldquo;In die apartheidsjare het die ou mense swaar gewerk en nou word hulle gesteur in hul rusplek. Hulle verdien die rus en moet weer op dieselfde plek begrawe word,&rdquo; huil sy.Anthony Dancey, ANC-raadslid in die Sondagsriviervallei-munisipaliteit, verduidelik die plaaseienaar het onderneem om die beendere wat opgegrawe is in kiste te plaas en op dieselfde plek te begrawe. &rsquo;n Heining sal ook glo weer opgerig word.