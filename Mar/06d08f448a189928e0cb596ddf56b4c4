&ldquo;AS JULLE Wynberg toe wil kom om ons te beroof, moet julle weet dat julle gemoer gaan word.&rdquo;Dit is die boodskap wat inwoners van Wynberg gister aan rowers uitgestuur het.Di&eacute; boodskap kom nadat &rsquo;n skelm Woensdagaand sy rieme styfgeloop het toe hy &rsquo;n antie probeer beroof het.Gatvol inwoners het toe besluit genoeg is genoeg en het die vermeende rower &rsquo;n pak slae gegee.&rsquo;n Inwoner het ges&ecirc; tussen 10 en 20 mense per dag word by die Wynberg-stasie beroof.Hy het vertel: &ldquo;Elke dag word mense by die stasie en onder die subway beroof. Skelms kom van omliggende gebiede soos Hanover Park, Parkwood en Lavender Hill om vir ons hier te kom seermaak.&ldquo;Ons gaan nie meer daarvoor staan nie en ons gaan hulle wys waar brand dit!&rdquo;Volgens die inwoner is gewapende roof nou aan die orde van die dag in Wynberg.&ldquo;Ons kan nie meer nie. Hulle beroof ons met vuurwapens en messe.&ldquo;Die polisie kan ons nie help nie, so ons het maar besluit om ons self te help.&rdquo;Die rower het glo huilend geskree &ldquo;Sorry, ek is sorry!&rdquo; terwyl die vuiste en skoppe woes op om hom neergere&euml;n het.&ldquo;Dit is te laat vir huil. Hierdie aksie wys hoe gatvol die gemeenskap daarvoor is om gedreig te word in ons eie gemeenskap.&ldquo;Ons vat terug wat aan ons behoort,&rdquo; het nog &rsquo;n inwoner in sy noppies vertel.Die polisie en nooddienste is in kennis gestel en die man is na wat verneem word met verskeie beserings gehospitaliseer.Sers. Noloyiso Rwexana, &rsquo;n polisiewoordvoerder, het ges&ecirc; &rsquo;n saak van aanranding is geopen.Sy het bygevoeg niemand is gearresteer nie.