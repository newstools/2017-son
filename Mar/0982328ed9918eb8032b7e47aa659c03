&rsquo;N KOMPLOT deur die polisie om oudpresident Nelson Mandela te vermoor, word tot vandag toe toegesmeer.D&iacute;s wat genl.maj. Andr&eacute; Lincoln gister in die Kaapse hooggeregshof getuig het.Mandela sou tydens sy inhuldiging as president in 1994 deur &rsquo;n skerpskutter uitgehaal word.Lincoln dagvaar die ministeries van justisie en van veiligheid en sekuriteit vir byna R15 miljoen vir skadevergoeding vir kwaadwillige vervolging. Lincoln was die voormalige hoof van Mandela se ondersoekeenheid na die polisie se betrokkenheid by gangsters en kingpins. Maar oor hy senior polisiemanne begin ondersoek het, het hy self &rsquo;n target geword.Hy het destyds by adj.pres. Thabo Mbeki en George Fivaz, die destydse nasionale polisiehoof, daaroor gekla. Fivaz het egter &rsquo;n ondersoek teen Lincoln begin. Lincoln is in Oktober 1998 in hegtenis geneem en het op 47 aanklagte, waaronder bedrog en dronkbestuur, tereggestaan.&ldquo;Die ondersoek na Mandela se sluipmoord is heeltemal toegesmeer. &ldquo;Die handgemaakte rifle waarmee Mandela geskiet moes word, is onder die lessenaar van die nasionale polisiehoof, George Fivaz, in Pretoria gevind,&rdquo; het Lincoln getuig.Sy eenheid moes &rsquo;n hofbevel kry om die polisie se hoofkantoor in Pretoria te deursoek.In 1996 is Lincoln as die hoof van die presidensi&euml;le ondersoekeenheid aangestel.Hy moes onder meer die polisie se betrokkenheid by skelms soos die Italiaanse mafioso Vito Palazzolo, Cyril Beeka en Rashied Staggie ondersoek.Projek Intrigue is toe begin.In een van die eerste ondersoeke is bevind dat &rsquo;n senior cop van die handelseenheid, Simon Nothnagel, vals Amerikaanse dollars in die basement van die polisie se hoofkantoor in Pretoria ge-print het.So ook universiteitsgrade en rybewyse vir ministers.Daar is ook bevind dat die voormalige minister van kuns en kultuur, Pallo Jordan, op Palazzolo se payroll was.Neels Venter, destydse hoof van die eenheid teen georganiseerde misdaad, was ook op Palazzolo se payroll.Lincoln het by die plekke in Kaapstad begin uithang waar die kingpins was om hulle te infiltreer. Die polisie het hom egter om elke hoek en draai probeer keer.En hom toe begin vervolg.