BESTE Rushandr&egrave;, as dit waar is wat die mense s&ecirc; dat ek vir jou &rsquo;n rolmodel is, dan weet jy ek blog vir Son op Sondag en dan is di&eacute; &rsquo;n kanaal waardeur ek weet jy gaan my boodskap kry.Jy&rsquo;s mos &rsquo;n matrikulant in die Ho&euml;rskool Leiden in Delft? October, n&egrave;? Ek en jy sou di&eacute; week van aangesig tot aangesig ontmoet. R&ecirc;rig. Ek het gehoor jy volg my werk en ek wou persoonlik dankie s&ecirc;. In my dae, toe ek my loopbaankeuses moes maak, was die omstandighede in ons land anders. Ons keuses was beperk en daar was maar min gesigte wat soos ek gelyk het op televisie. Op die radio was dit net Good Hope en Dmitri Jegels wat ons verteenwoordig het.Ek het &rsquo;n aanvoeling vir tale en geskiedenis gehad en van die onnies het gedink ek praat baie. By die huis was ek egter stil en met my neus in die boeke. &rsquo;n Nerd met so &rsquo;n dik bril.Ek sien jy bewonder my nuuslees- en skryf&shy;vermo&euml;ns. Ek onthou hoe ek as leerder moeite gedoen het om nuwe woorde te leer sodat ek dit in mondeling of opstelle kon gebruik. Een so &rsquo;n woord was onbaatsugtig. Ek was so &shy;chuffed met myself ek wou net onbaatsugtig gebruik waar ek kan. Ek kon toe wel by ons matriekafskeid.Is dit ook waaroor jy en jou p&ecirc;lle praat? En die eindeksamen en wat jy wil swot?As ek daar was, kon jy my vra watter pad my loopbaan geloop het. Die begeerte om nuus te lees kom van jongs af. In my dae was daar &rsquo;n haas op TV, Haas Das, wat nuus gelees het en hy het my verbeelding aangegryp. As &rsquo;n haas dit kon doen, dan kon ek ook. Nuuslees was nie die doelwit nie. Dit was belangrik om my algemene kennis en woordeskat te verbreed sodat ek beter kon leer, lees en skryf. Ek wou jou di&eacute; week by die skool verras, &shy;Rushandr&egrave;. Huurmotor geboek en lemmetjiegroen pak ingepak en ek was opgewonde dat ek vir jou kan doen wat niemand vir my kon doen nie.Toe ek Dinsdagoggend opstaan, is ek wasbleek en siek, maar duisende luisteraars verwag dat ek in my werk sal wees. Hulle weet nie hoe siek ek was of dat ek nie geslaap het nie. Hulle verwag ek gaan daar wees, want dit is wat ek doen &ndash; ek hou my woord. Ek het ook planne gemaak om so siek-siek deur te ry na jou toe. Ek het &rsquo;n week lank probeer om my idee vlerke te gee vir ons ontmoeting. Ek sou seker daar op jou voordeur inmekaargesak het, pleks van in my hotelkamer. Ek sou nie &rsquo;n goeie voorbeeld vir jou wees nie.Soms in die lewe gaan jy mense teleurstel. Selfs di&eacute; wat jy liefhet. En daar is mense wat jou gaan tempt om hul afdraaipad te loop. Hou koers, girl. Moenie jou waardes en siel uitverkoop om mense gelukkig te hou nie. Ek is jammer ek het jou teleurgestel, al het jy nie geweet (hoop ek) van my besoek nie. Ek waardeer al die opstelle, mooi woorde, gebede en wense van jou en ander opreg. Al sien en ontmoet ons nooit, weet dit: Ek is dankbaar.Groete, meisie, mooi leer en ruk matriek, no matter what! Lynette.LYNETTE FRANCIS, aanbieder van die aktualiteitsprogram Fokus op SABC2 en die geselsprogram Praat Saam op RSG, gee haar indrukke oor die mense wat op haar pad kom en die onder&shy;werpe waaroor hulle gesels.