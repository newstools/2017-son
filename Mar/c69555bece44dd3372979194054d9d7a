&rsquo;N MAN (28) van Oudtshoorn wat sy motor bestuur het terwyl hy poepdronk was, het met &rsquo;n klein boete weggekom.Daniel Oosthuizen het vandeesweek in die Oudtshoorn-landdroshof skuldig gepleit op &rsquo;n klag dat hy op 14 Mei 2016 &rsquo;n voertuig bestuur het terwyl sy bloedalkoholvlak 0,26 per 100 mF was teenoor die toegelate vlak van 0,05 per 100 mF .Sy bloedalkoholvlak was dus vyf keer ho&euml;r as die toegelate vlak. In &rsquo;n pleitverduideliking wat deur sy regsverteenwoordiger, Christo van der Bergh, voorgelees is, s&ecirc; Oosthuizen hy was die betrokke aand by die kuierplek in die middedorp en onderweg huis toe toe hy deur die polisie van die pad af getrek is. Hy het erken hy het die aand te veel rooiwyn gedrink.Hy het skuldig gepleit en ges&ecirc; hy is jammer. Hy het ook erken hy het vinnig gery en die hof gevra om nie sy rybewys in te trek nie omdat dit moeilik sal wees daarsonder.Hy moet gereeld na verskaffers in George en Mosselbaai, asook na wynplase, ry.Die staatsaanklaer, Leonie van Rooyen, het die hof gevra om vir vonnisdoeleindes die gemeenskap se belang in ag te neem. &ldquo;Dronkbestuur is &rsquo;n ernstige misdryf. Dit lei tot ongelukke en mense verloor hul lewe,&rdquo; het sy ges&ecirc;.Oosthuizen het getuig dat hy nie &rsquo;n drankprobleem het nie en net alkohol gebruik wanneer hy die dag nie werk nie.Landdros Roelf Konstabel het met die vonnisoplegging ges&ecirc; dronkbestuur is &rsquo;n ernstige misdryf. &ldquo;Jy stel ander mense se lewe in gevaar en die gemeenskap kyk na die howe om gepaste vonnisse op te l&ecirc;,&rdquo; het hy ges&ecirc;.Oosthuizen is gevonnis tot &rsquo;n boete van R6 000 of 24 maande gevangenisstraf waarvan R3 000 of 12 maande voorwaardelik vir vyf jaar opgeskort is.Sy rybewys is nie ingetrek nie.