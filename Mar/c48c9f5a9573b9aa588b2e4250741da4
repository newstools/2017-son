DIE bendegeweld in Port Elizabeth se noordelike gebiede kan nie alleen die skuld kry vir die feit dat die Oos-Kaap die gewelddadigste provinsie in die land is nie.S&oacute; het Bobby Stevenson, die Oos-Kaapse DA-woordvoerder oor veiligheid en sekuriteit, gister aan Son ges&ecirc;.Dit volg nadat die polisie Vrydag sy misdaadstatistieke vir die tydperk 1 April tot 31 Desember 2016 in die nasionale parlement bekendgemaak het.Soos verwag, is die grootste aantal moorde aangemeld in Gauteng en KwaZulu-Natal weens di&eacute; provinsies se groot bevolkingstal.Maar wanneer daar na die moordgevalle per 100 000 inwoners gekyk word, is die Oos-Kaap die duidelike wenner.BusinessTech berig die provinsie se moordsyfer is 40,1 per 100 000 inwoners, gevolg deur die Wes-Kaap met 39,4 per 100 000 inwoners.Die aantal moorde in die Oos-Kaap het wel minimaal gedaal, maar die statistieke is volgens Stevenson steeds skokkend.&ldquo;Hoewel bendegeweld in die Northerns gesentreer is, word meer geweldsmisdade by polisiekantore in KwaZakhele, Motherwell en New Brighton aangemeld,&rdquo; het hy bygevoeg.Volgens hom is groter polisiesigbaarheid, gereelde deursoeking van inwoners en verbeterde misdaadintelligensie belangrik om die probleem op te los.Michael Msebi, &rsquo;n woordvoerder van die Oos-Kaapse departement van veiligheid en sekuriteit, het gevra alle navrae moet per e-pos aan hom gerig word.Geen terugvoer is egter ontvang nie.Sakhumzi Somyo, die Oos-Kaapse LUR vir finansies, het Donderdag die provinsie se begroting vir die boekjaar 2017-&rsquo;18 bekend gemaak.Die departement van veiligheid en sekuriteit het net R94,808 miljoen uit die totale begroting van byna R74,5 miljard ontvang.Dwelmmisbruik speel &rsquo;n groot rol in geweldsmisdade in die Northerns en veral onder jong mense.Die provinsiale regering beplan wel ingrypings en Somyo het meer as R76 miljoen bewillig om dwelmmisbruik onder die jeug te beveg.Nadat Operation Lockdown verlede jaar in die Baai se noordelike gebiede tot &rsquo;n einde gekom het, het bendegeweld met rasse skrede toegeneem.Gift Ngqondi, die ANC se streekwoordvoerder, het onlangs ges&ecirc; die polisie beskik oor die kapasiteit om die misdaadsituasie in die Northerns te hanteer.Volgens hom het die polisie die volgende strategie in werking gestel: