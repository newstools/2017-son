&rsquo;n Geskatte R195 miljoen is in &rsquo;n laatnag-rooftog by die Internasionale Lughawe O.R. Tambo in Gauteng gesteel. Die rooftog het plaasgevind toe mans wat hulle as polisiebeamptes voorgedoen het, GuardForce-personeellede &nbsp;gekeer het terwyl hulle die geld Dinsdagaand na &rsquo;n wagtende vlug vervoer het. Luidens &rsquo;n verklaring deur die lughawe het die rooftog om en by 19:45 plaasgevind. &ldquo;Geen skote is gevuur nie en geen beserings is aangemeld nie. Die rowers het gevlug,&rdquo; lui die verklaring. &ldquo;Die Suid-Afrikaanse Polisiediens en die Lughawensmaatskappy van Suid-Afrika werk nou saam met ander sekuriteitsagentskappe om die verdagtes aan te keer.&rdquo; GuardForce is verantwoordelik vir die beveiliging van ho&euml;-risiko-vrag, soos geld, edelmetale en diamante, by &rsquo;n stoorgerief op die lughawe. Afsonderlike en onafhanklike ingeligtes het vertel dat die aanval plaasgevind het terwyl die GuardForce-werknemers die vliegtuie genader het. &ldquo;&rsquo;n V&ecirc;n met &lsquo;polisie&rsquo; en flitsende ligte het die voertuig beveel om te stop. &ldquo;Hulle het vir &rsquo;n spesifieke aantal &nbsp;bokse gegaan. Die rowers is opdrag gegee om vir sekere houers uit te kyk en dit te gryp. &ldquo;Dit was duidelik dat hulle goeie inligting gehad het. Hulle het geweet hoe om in en uit by die lughawe te kom. Binne enkele minute was hulle weg.&rdquo; &rsquo;n Woordvoerder van die Valke, brig. Hangwani Mulaudz,i het die rooftog bevestig. &ldquo;&rsquo;n Ho&euml; vlak van ondersoek is begin, maar dit is in hierdie stadium sensitief. Ons kan dus nie enige nader besonderhede bekend maak nie,&rdquo; het hy ges&ecirc;. - timeslive.co.za