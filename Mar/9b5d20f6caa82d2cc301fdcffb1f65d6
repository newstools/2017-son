&rsquo;N BEKENDE en gesiene raadslid van Clanwilliam verskyn vandag in die plaaslike landdroshof vir die seksuele molestering van &rsquo;n minder&shy;jarige meisie.Volgens Billy Claassen van die Rural Farmworkers Development Organisation gaan hulle &rsquo;n memorandum aan die hof oorhandig om borgtog teen te staan.Claassen s&ecirc;: &ldquo;Hy behoort die bewaker van demokrasie in ons gemeenskappe te wees en die deure vir ons jong mense oop te maak vir beter geleenthede.&ldquo;Almal in die gemeenskap het na hom opgesien en wil hul stem laat hoor teen die aanranding op minderjariges in hul area.&rdquo;Die gemeenskap voel dat die raadslid hulle gefaal en sy posisie misbruik het om &rsquo;n weerlose minderjarige meisie te misbruik.Luidens die memorandum sal die getuies nie veilig voel as die raadslid op borgtog vrygelaat word nie en dat hy hulle kan intimideer.Die gemeenskap voel ook dit is &rsquo;n ernstige oortreding in die lig van die toenemende aanvalle, verkragtings en moorde op minderjariges.Die inwoners vra dat die saak deeglik ondersoek word en die Weskus-munisipaliteit die betrokke raadslid skors hangende die ondersoek en ernstige aantygings teen hom.