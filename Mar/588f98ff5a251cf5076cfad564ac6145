&rsquo;N BAAISE meisie (22) se drome het waar geword toe haar &shy;rolmodel, die sanger Karen Zoid, saam met haar op die verhoog gesing het. Dit het gebeur toe Emma Ellis (22) deurgedring het na die &shy;tweede ronde van die sangkompetisie The Voice South &shy;Africa.Die eerste ronde van die kompetisie het sowat drie weke terug begin. Ellis is die derde Oos-Kapenaar wat deurgedring na die tweede &shy;ronde. Amanda Faku (23) van die Baai en Zikhona Gqamana (23) van Grahamstad is ook deur. Die judges &ndash; Karen Zoid, Bobby van Jaarsveld, Kahn Morbee en Lerato Molapo (Lira) &ndash; sit met die rug gekeer na die deelnemers wanneer hulle sing. Sodra hulle belangstel in een van die stemme, sal een of dalk al die judges omdraai.Al vier judges het n&aacute; &rsquo;n paar sekondes gedurende Emma se oudisie omgedraai.Sy het haar eie weergawe van die groep Plain White T&rsquo;s se liedjie &ldquo;Hey there Delilah&rdquo; gesing. &ldquo;Die liedjie is baie spesiaal.&ldquo;Ek het die woorde vergeet toe Zoid omgedraai het, dit was &rsquo;n emosionele, groot oomblik vir my. &ldquo;En toe sy saam met my op die verhoog gestaan en sing het, het my drome waar geword.&rdquo;Emma het Zoid gekies om haar persoonlike coach gedurende die kompetisie te wees. &ldquo;Ek is mal oor haar musiek en sy is my inspirasie in die musiekbedryf. &ldquo;Sy is beslis die beste persoon om &rsquo;n goeie fondasie in my loopbaan te l&ecirc;.&rdquo;Emma het haar passie en talent vir sing reeds op laerskool ontdek en sy was ook &rsquo;n lid van die Oos-Kaapse Kinderkoor.Sy doen &rsquo;n graad in industri&euml;le sielkunde, sosiologie, antropologie en Engels aan die Nelson Mandela-Universiteit (NMU) in die Baai. Volgens haar het sy altyd gedroom van &rsquo;n loopbaan in die musiekbedryf. &ldquo;Musiek is my passie en ek is van plan om my drome te volg.&rdquo;Haar raad aan jong mense is om hul passie te volg en om hul drome na te jaag.