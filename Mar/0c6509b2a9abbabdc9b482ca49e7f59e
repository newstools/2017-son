DIE ANC in die Nelson Mandelabaai-streek staan nog bankvas agter Andile Lungisa &ndash; selfs nadat hy beveel is om as streekvoorsitter te bedank.Lungisa is vroe&euml;r vandeesmaand tot streekvoorsitter verkies, maar het gister onder druk van die party se nasionale uitvoerende komitee (NUK) bedank.Hy is verkies ten spyte daarvan dat hy reeds in die provinsiale uitvoerende komitee (PUK) dien.Die ANC se re&euml;ls laat hul ampsdraers nie toe om in meer as een van die party se liggame te dien nie. Maar selfs nadat Gwede Mantashe, ANC-sekretaris-generaal, &rsquo;n brief gestuur het waarin hy dit uitwys, het Lungisa hom nie onttrek nie.Themba Xathula, ANC-streeksekretaris, het gister aangekondig Lungisa is nie meer die voorsitter nie.Phumzile Tshuni, adjunkvoorsitter, neem voorlopig as waarnemende streekvoorsitter oor. Lungisa het egter gister ges&ecirc; hy het nou sy visier op Oscar Mabuyane, ANC-sekretaris in die Oos-Kaap, se job ingestel.Mabuyane wil glo meeding om die amp van provinsiale voorsitter wanneer die party se Oos-Kaapse konferensie in Julie plaasvind.Die Oos-Kaapse premier, Phumulo Masualle, is tans die provinsiale voorsitter.Xathula het bevestig die streek- uitvoerende komitee steun Lungisa in sy poging om tot provinsiale sekretaris verkies te word.Die streekkomitee beplan ook om aanpassings aan die ANC-grondwet op die party se nasionale kongres &rsquo;n besprekingspunt te maak.Dit blyk die komitee steun die oogpunt dat lede die reg het om tot enige struktuur verkies te word.Mantashe het gister in &rsquo;n verklaring ges&ecirc; NUK-lede is gewaarsku teen die aanblaas van verdeeldheid in provinsies en streke.&ldquo;Met betrekking tot dit het die NUK sy besluit be&shy;nadruk dat geen persoon wat vir &rsquo;n struktuur binne die ANC verkies is, mag meeding om &rsquo;n amp in &rsquo;n laer struktuur nie,&rdquo; aldus Mantashe.&rsquo;n NUK-subkomitee oor komunikasie sal binnekort &rsquo;n kommunikasie- en sosialemedia-beleid vir die party opstel.