HEIDELBERG. &ndash; &rsquo;n Gr. 6-leerder wat Sondagmiddag in &rsquo;n plaasdam hier verdrink het, word m&ocirc;re ter ruste gel&ecirc;.Ricardo Pieterse (11), &rsquo;n leerder aan die Prim&ecirc;re Skool Vondeling, het Sondag tussen 13:00 en 15:00, terwyl sy ouers &rsquo;n uiltjie geknip het, van die huis af gegaan. Sy lyk is Maandagmiddag deur die polisie in die dam gevind. Volgens sy erg getraumatiseerde ouers, Samuel du Toit en Jennilee Pieterse van die plaas Kadieswagendrif, het hulle begin bekommerd raak toe Ricardo, die oudste van twee kinders, nie soos gewoonlik teen 18:00 by die huis was nie. &ldquo;Ek het onmiddellik by vriende op buurplase na hom gaan soek, maar niemand het hom gesien nie,&rdquo; het Du Toit hartseer vertel. Du Toit s&ecirc; sy werkgewer, Jurie Uys, het hom teen 08:50 Maandag gebel om hom in te lig dat Ricardo se plakkies op die damwal gevind is.Sy liggaam is later gevind en volgens die polisie word geen misdaad vermoed nie. Volgens Zandra Davids, die prinsipaal, was Ricardo &rsquo;n skrander, toegewyde leerder wat altyd sy beste op akademiese vlak gelewer het.&ldquo;Sy ondeunde gesig, wat altyd &rsquo;n glimlag gehad het, sal my altyd bybly,&rdquo; het Davids ges&ecirc;.