CHRISSTONIA Lombaard (17) van Eerste&shy;rivier het gesterf enkele dae nadat sy die lewe aan &rsquo;n baba geskenk het.Die baba is al vier maande oud en Lombaard is begrawe, maar haar stiefma, Jennifer Isaacs (37), sukkel steeds met Old Mutual om die polis uit te betaal.Sy s&ecirc;: &ldquo;Ek het in Junie die polis uitgeneem en in Julie is die eerste paaiemente afgetrek.&ldquo;Chrisstonia was verwagtend en is na die Hottentots-Holland-hospitaal in Somerset-Wes om te kraam.&ldquo;Sy het op 13 Oktober verlede jaar met &rsquo;n keisersnee haar kind gekry. Sy is daarna ontslaan en is weer huis toe.&rdquo;Isaacs vertel Lombaard het baie pyn gehad en is weer op 19 Oktober na die Hottentots-Holland-hospitaal geneem. Sy is daarna na die Tygerberg-hospitaal oorgeplaas.&ldquo;Haar baar is op 20 Oktober uitgehaal en ons het die tyding op 21 Oktober gekry dat sy gesterf het,&rdquo; s&ecirc; Isaacs.Sy vertel haar en haar man se dogter is begrawe nog voordat die versekering kon uitbetaal.&ldquo;Daar is ges&ecirc; hulle kan nie betaal nie omdat sy dood is aan onnatuurlike oorsake en omdat sy nie my regte kind is nie.&ldquo;Ons is gevra om verklarings by die polisie te kry en ons het dit gedoen. Ons het die doodsertifikaat ook gekry.&rdquo;&rsquo;n Woordvoerder van Old Mutual, Suzanne van Schoor, het laas week ges&ecirc; hulle het tyd nodig om die saak te ondersoek. N&aacute; &rsquo;n week was daar egter nog geen reaksie nie.Sy het ges&ecirc; hulle sal Isaacs bel, maar Isaacs het gister bevestig niemand van Old Mutual was tot dusver met haar in verbinding nie.