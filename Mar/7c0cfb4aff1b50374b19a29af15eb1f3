DIE bloed het di&eacute; week weer gevloei in die Baai se noordelike gebiede toe twee vermeende lede van die Spotbouer-bende raakgeskiet is.Di&eacute; mans, wie se name nie genoem mag word nie omdat hulle die voorval oorleef het, is Woensdag omstreeks 12:45 in Timothy Valley gewond.Die een is in die bobeen getref en die ander in die nek.Kol. Priscilla Naidu, polisiewoordvoerder, s&ecirc; die slagoffers is 17 en 23 jaar oud.Kol. Naidu s&ecirc; hulle het in &rsquo;n stegie tussen Belgiumweg en Jamaica&shy;straat gestaan toe drie verdagtes hulle nader en op hulle begin losbrand.Sy s&ecirc; hulle is per ambulans na &rsquo;n plaaslike hospitaal geneem nog voordat die polisie by die misdaad&shy;toneel opgedaag het.&ldquo;Behalwe dat dit bendeverwant is, is daar weinig inligting oor die voorval, aangesien die polisie eers ontbied is nadat die slagoffers hospitaal toe geneem is,&rdquo; s&ecirc; kol. Naidu.Die polisie ondersoek twee sake van poging tot moord, maar geen verdagtes is tot dusver in verband met die voorval gearresteer nie.Verlede jaar is 777 slagoffers in die Metro geskiet en nagenoeg 200 van hulle is dood.S&oacute; het Son op Sondag die direkteur van nooddienste in die Nelson Mandelabaai-metro, Brenhan Metune, onlangs aangehaal.Toe is daar aan 18 veroordeeldes wat by bendeverwante misdade betrokke was, ook tronkstraf opgel&ecirc;.