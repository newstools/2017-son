DIE ouers van Nayoca Plato (17), een van die vermiste Kuilsrivier-vyf, was gistermiddag laat nog in die duister oor die doen en late van hul dogter.Haar ma, Karin, en pa, Deon Plato, moes gistermiddag inderhaas Johannesburg toe vlieg nadat die ouers van Robin van Leeve (19) die polisie ingelig het die twee tieners is veilig in die Goudstad.Gistermiddag nadat die Plato&rsquo;s in Johannesburg geland het, het Karin in &rsquo;n kort telefoniese interview verduidelik daar is te veel &ldquo;ongerymdhede in die storie van die Van Leeves&rdquo;.Maar Plato was duidelik dat haar lieflingkind gevind is.&ldquo;Ons het my kind gekry. Ek dank God dat ons my kind gekry het.&ldquo;Nou is dit tyd vir die regte storie om na vore te kom,&rdquo; het die mammie ges&ecirc;.Plato het ook ges&ecirc; dat die hele storie nie sin maak nie.Van Leeve se familie het die foon in Son se oor neergesit nadat hulle ges&ecirc; het hulle wil geen kommentaar oor die voorval lewer nie.Plato en Van Leeve, twee boesemmaatjies en matrieks van die Ho&euml;rskool De Kuilen in Kuilsrivier, is sedert laas Woensdag soek.Chandr&eacute; Snyman (16), die tiener wat op 2 Maart in die Paarl vermis geraak het, is ook intussen gevind.Snyman was sedert haar verdwyning aktief op die sosiale media.Die tienermeisie was glo die josie in vir haar ma toe haar gesig Dinsdag in die koerante verskyn.Amilia Jonas, haar ma, s&ecirc; sy hoop noudat haar kind gevind is, sal hulle haar by die huis kan hou.Sy verduidelik: &ldquo;Chandr&eacute; was glo by &rsquo;n 20-jarige man wat blykbaar met dwelms deurmekaar is. &ldquo;Sy het my Dinsdagoggend gebel en omtrent slegges&ecirc; oor ek haar in die koerante gesit het.&rdquo;Die 17-jarige Macaela du Preez van Kuilsrivier het ook op 3 Maart spoorloos verdwyn.Macaela was op pad skool toe in Bellville, maar het glo ook nooit daar uitgekom nie. Sy is steeds soek.Kelly-Ann Gopal (17) van Kensington het ook op dieselfde dag verdwyn.Kelly-Ann is laas in 13 de-Laan, Kensington, gewaar.Dawn Rhode, &rsquo;n gemeenskapsaktivis in Kuilsrivier, s&ecirc; die gemeenskap moet saamstaan om die jong mense te red.Sy s&ecirc;: &ldquo;Ons is nou besig om programme in te stel om die jeug te hulp te snel en te verhoed dat hierdie goed weer gebeur.&ldquo;Ons moet hulle bemagtig en hulle laat weet dat ons na hulle gaan luister as hulle probleme het.&rdquo;&rsquo;n Polisiewoordvoerder, Sers. Noloyiso Rwexana, het intussen ook bevestig dat die drie meisies gevind is.Rwexana s&ecirc;: &ldquo;In die &shy;ondersoek na die vermiste meisies bestaan daar geen &shy;vermoede dat mensehandel betrokke is nie.&rdquo;