DIE winter is hier en &rsquo;n Baaise gemeenskapsleier van Salt Lake staan gereed met vanjaar se winter-projek, waarmee sy minderbevoorregtes help met kos en warm klere. Shaffron la Reservee Jessem van die Baaise Northerns s&ecirc; dat sy self deur moeilike tye is en dit is waar haar passie om ander te help, vandaan kom. &ldquo;Dit gaan broekskeur hier in die Northerns en baie mense kan nie eens die noodsaaklike items bekostig nie. &ldquo;Elke jaar probeer ek kos, warm klere en kombers kry vir diegene wat baie sukkel.&rdquo;La Reservee Jessem s&ecirc; verder die areas waarop sy die meeste fokus, is Salt Lake, Helenvale, Arcadia en Timothy Valley. Di&eacute; gemeenskapsleier het onlangs &rsquo;n skenking oorhandig by &rsquo;n plaaslike kerk in Timothy Valley. &ldquo;Ek kom deur moeilike tye en het baie donker dae gehad, maar nou is my passie om ander te help in hul moeilike tye.&rdquo;Hoewel La Reservee Jessem werkloos is, s&ecirc; sy sy is gebore om ander te help. Intussen het die Rotary Club van PE-Wes haar ook ingeskryf vir &rsquo;n sopkombuiskompetisie. Sopkombuise moes &rsquo;n video instuur as deel van die kompetisie se aansoekproses. Janine Hoffmann van die Rotary Club van PE-Wes het bevestig dat stemlyne vir die kompetisie nou oop is.Hoffmann s&ecirc; hulle het &rsquo;n paar organisasies ingeskryf soos Salt Lake se sopkombuis, die projek Shine Literacy in Walmer en die kleuterskool Silindokuhle in Joe Slovo. &ldquo;Gemeenskaplede moet aanlyn stem vir hierdie video&rsquo;s.&rdquo; Hoffmann het verduidelik die video&rsquo;s gee &rsquo;n motivering vir hoekom die spesifieke sopkombuis &rsquo;n maandelikse grant moet wen. &ldquo;Stemme sal die verskil maak, want dan sal ons die sopkombuis-grant kan kry om &rsquo;n verskil te maak. Een persoon se stem kan &rsquo;n reuse-verskil maak.&rdquo;Die stemlyne sal die res van die maand oop wees.Die sluitingsdatum is Vrydag 30 Junie om middernag. Instruksies om te stem is: ) Klik op die grys stemboksie, klik &ldquo;continue&rdquo; en gebruik die Facebook-besonderhede om in te log. ) Sodra iemand gestem het, sal die stemboksie groen word.