WELKOM in die Republiek van Gupta.As daar ooit getwyfel is of ons land uitverkoop is, het die afgelope twee weke se e-pos-onthullings ons hopelik finaal oortuig. As daar nog comrades was wat getwyfel het oor duistere transaksies waarby hul geliefde ministers betrokke was, is hulle hopelik nou genees van die ontkenningsimptome. Dalk het sommige hul blinddoek en muilband afgeskeur en by &rsquo;n geestelike gaan sit om die ontboesemingsverslag van die kerke onder o&euml; te kry. Is die ANC ook gekaap? Is dit waarom daar sulke felle kritiek en gespook is om Numba One in sy posisie te hou? Iemand in &rsquo;n magsposisie moes di&eacute; verdagte transaksies moontlik gemaak het.Wie was die makelaars wat ons land op &rsquo;n veiling gesit en die staatsbeheerde maatskappye stuk vir stuk verkoop het? My kop pyn en breinselle vries elke keer as ek die nuwe onthullings lees. Wie se hande is skoon? wonder ek. Dis godskreiend dat mense s&oacute; magsbehep en geldgierig geraak het dat hulle bogger&ocirc;l vir ons land, sy mense en sy toekoms voel. Wat is die going rate vir &rsquo;n pot lensiesop in ons era? My land vir jou miljarde, wat eintlik ons belastingbetalers se miljarde is? Is dit ook &ldquo;mensehandel&rdquo;?Die vorige openbare beskermer, Thuli Madonsela, se verslag oor staatskaping is swartgesmeer. Nou&rsquo;s die ANC se nasionale uitvoerende komitee (NUK) in trurat. NUK-lede is nou koorsagtig ten gunste van &rsquo;n geregtelike kommissie van ondersoek na staatskaping terwyl hul eie president die aanvanklike ondersoek en aan&shy;bevelings op hersiening geplaas het.Die ANC is lankal al flarde. &rsquo;n Tweede mosie van wantroue binne ses maande in pres. Zuma? Praat van #shade. Dit gaan meer as gebed kos om hulle in 2019 by die stembus te red. Cosatu en die SAKP, die ANC se alliansievennote, kan nou maar vuur spoeg oor die ANC-leierskap. Hulle was anderdag nog die grootste voorpraters en kampvegters vir die ANC. Nou wil Blade Nzimande, SAKP-leier, vir ons kom vertel die term &ldquo;witmonopoliekapitaal&rdquo; is &rsquo;n mite wat die Guptas geskep het om hul belange verder te bevorder. Die Daily Maverick en amaBhungane s&ecirc; vir ons daar is oor die 200 000 e-posse wat nog nie gelees is nie en die inhoud is so verdoemend dat vervolging s&aacute;l kom. Maar wie gaan dit doen terwyl die polisie en die vervolgingsgesag mekaar soos wolwe in die openbare domein verskeur?Die leiers en ministers wat ons vertrou het, het ons verraai. Hulle het die verantwoordelikheid van goeie regering aan privaat individue gegee en met ons kommoditeite gesmous. Stel jou voor: Jy koop &rsquo;n trein vir 15 miljoen, maar die brokers kry 10 miljoen vir elke trein wat jy koop? Ha? Dit is mos &rsquo;n gravy train soos min!Die presidensie ontken dat Zuma vir hom &rsquo;n nessie in Dubai gaan skrop het.Nou vlieg die ontkennings en aantygings rond. Die name van Brian Molefe, Faith Muthambi, Malusi Gigaba, Mosebenzi Zwane is enkeles wat in die e-posse genoem word. Straks kom daar n&oacute;g name. Ek wed jou hulle skarrel vir hul paspoorte.As die waarheid wil uit, sal hy uit! LYNETTE FRANCIS, aanbieder van die aktualiteitsprogram Fokus op SABC2 en die geselsprogram Praat Saam op RSG, gee haar indrukke oor die mense wat op haar pad kom en die onder&shy;werpe waaroor hulle gesels.