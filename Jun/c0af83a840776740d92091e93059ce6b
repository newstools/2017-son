&ldquo;WANT dis l&ecirc;kkig!&rdquo;Dis weer daai tyd van die jaar. Die jaarlikse Snoek-en-Patatfees word di&eacute; naweek op die klein sendingdorpie Goedverwacht gehou.Talle mense wat al die lekkerte bygewoon het, sal saam getuig: &ldquo;Jy kan ma jou loepe loop, ma&rsquo; na my toe k&ocirc; jy weer.&rdquo;Die ontstaan van die Snoek-en-Patatfees het eintlik op &rsquo;n baie eenvoudige manier begin.Die fees is begin om die pragtige sendingdorpie op die map te kry.Daarom het die toerismeraad besluit om die lekkerte wat uit die dorp kom, met besoekers te deel.Besoekers sal jou vertel di&eacute; snoek en patat hier is die lekkerste wat hulle al ooit geproe het.Daarom gee Kapenaars nie om om die ongeveer 150 km aan te pak en die lekkerte by te woon nie.Vanjaar spog die fees al met sy 17de bestaansjaar.Die fees sluit direk aan by die gedagte van die heropbou en ontwikkelingsplan van Suid Afrika waarin gemeenskappe ekonomies-volhoubare projekte moes doen.Dis immers &rsquo;n praktyk waaraan Goedverwachters gewoond is en hulle weet hoe om selfversorgend te wees.Die feeskonsep het ontstaan omdat die inwoners destyds di&eacute; kos as iets heerliks gesien het.Vars snoek, veral die pens-kante, is dikwels gekook met oondgebakte patat en vars oondgebakte brood met vet. Goedverwachters het destyds met hul perde, os- en eselkarre gaan smous met patat wat hulle uit die tuin geoes het in ruil vir vars vis uit die Weskus.Dit was &rsquo;n eenvoudige, eerlike bestaan wat steeds in sy huidige feeskonsep gevier word.Die gemeenskap en organiseerders het stewige bande gesmee met die borge van die fees veral die Stigting vir die Bemagtiging deur Afrikaans, Son, ATKV en Coke, PPC, AHI en die Bergrivier-munisipaliteit.