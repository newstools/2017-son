SAMEWERKING tussen staatsdepartemente is een van die boustene van die Oos-Kaap se nuwe meesterplan teen dwelmmisbruik.Die plan is die geesteskind van die Oos-Kaapse departement van maatskaplike ontwikkeling.Christian Martin, voorsitter van die provinsiale portefeuljekomitee oor maatskaplike ontwikkeling, het gister &rsquo;n toespraak by die bekendstelling gelewer.Die byeenkoms, wat deur verskeie rolspelers en alle staatsdepartemente bygewoon is, het in Cala naby Mthatha plaasgevind.Volgens Martin is daar op Cala besluit omdat navorsing toon dat daar &rsquo;n skielike ontploffing van dwelmmisbruik in di&eacute; gebied is.Gewoonlik het mense hier glo net drank en dagga gebruik, maar onlangs het tik en nyaope ook kop uitgesteek.Martin het bygevoeg dat plaaslike klinieke weens dit &rsquo;n tekort het aan anti-retro&shy;virale middels (ARV&rsquo;s) wat in die behandeling van MIV/vigs gebruik word.Die medisyne word fyn gemaal en by ander dwelms gevoeg.Die fokuspunte van die plan is om afnames in die vraag, verskaffing en skade wat dwelms aanrig, te bewerkstellig.Onderrig oor die gevolge van dwelmmisbruik, behandeling en rehabilitasie vorm als deel van die plan.