TOE dit rugbaar word daar is interne woelinge in die DA en gerugte van tugstappe teen Helen Zille oor haar twiets oor kolonialisme die ronde begin doen, het ons op hierdie blad ges&ecirc; di&eacute; sage gaan Mmusi Maimane se groot karaktertoets as DA-leier wees.Zille is &rsquo;n intimiderende persoonlikheid wat bekend is vir haar sterk karakter en dat sy nie sonder handskoene gepak moet word nie.Nie net politieke teenstanders kan daarvan getuig nie, maar ook talle joernaliste wat al na haar kantoor ontbied is vir &rsquo;n lesing as hulle iets geskryf het waarvan sy nie hou nie.Maimane en die DA-leiers het Zille di&eacute; week gedwing om vir haar omstrede twiets verskoning te vra. Zille is geskors en sal voortaan geen rol in die bestuur van die party speel nie, maar bly aan as premier van die Wes-Kaap.Hierdie vreemde tugstap het mense di&eacute; week laat kopkrap. Zille is tog in haar hoedanigheid as &rsquo;n lid of verteenwoordiger van die DA premier van die Wes-Kaap en daarom moet sy ook as premier geskors word. Luidens berigte het Zille se twiets en haar daaropvolgende hardnekkige weiering om verskoning te vra, die DA baie steun gekos. Dit is veral onder die swart massas na wie hy vry met die oog op die 2019-verkiesing.Was hierdie strafmaatre&euml;ls dus net &rsquo;n public relations-foefie om die swart stem tevrede te stel wat gedreig het om verlore te gaan?Het Zille in die belang van die party haar pak aanvaar, maar op voorwaarde dat sy as premier aanbly? Het sy Maimane dus ore aangesit?Hoe dit ook al sy, sommige mense sien di&eacute; vreemde straf as &rsquo;n nederlaag vir Maimane.Hulle meen hy het &rsquo;n gulde kans verspeel om te wys hy is president-materiaal. Zille is nie iemand wat sommer gaan l&ecirc; nie.Die slagorde is dus opgestel vir n&oacute;g interessante veldslae tussen haar en haar leier.