ATLANTIS. &ndash; Octavia Skippers (24) en haar tweejarige baba dogtertjie, Cleo, wie se lyke Dinsdagoggend in die bosse tussen Protea Park en Witsand gevind is, is vermoedelik n&aacute; &rsquo;n stryery vermoor.Volgens Octavia se ma, Lena, het haar dogter nooit oor haar privaat lewe gepraat nie.&ldquo;My kind het altyd by vriende oorgeslaap en n&ecirc;rens sonder Cleo gegaan nie,&rdquo; het sy ges&ecirc; met die hartseer wat vlak in haar o&euml; gesit het.Volgens &rsquo;n ingeligte bron is daar oral tekens van &rsquo;n struweling en wou die verdagte Octavia met &rsquo;n mes steek en het in die proses vir Cleo gesteek. Die bron s&ecirc; die plas bloed op die toneel en die meswond aan haar nek bevestig dit.&ldquo;Octavia is gestoot, het op &rsquo;n boomstomp beland en vermoedelik haar rug gebreek,&rdquo; s&ecirc; die bron. &ldquo;Die verdagte(s) het ook probeer om die lyk van Octavia te verbrand, want haar kop het op takke gel&ecirc; wat aan die brand gesteek is, en daar is duidelike brandmerke op haar liggaam en klere ook.&rdquo;Gerugte dat die oorledene en haar boyfriend vroe&euml;r &rsquo;n fight gehad het, kon nie deur Lena bevestig word nie.Volgens Son se bron is di&eacute; boyfriend wel vir ondervraging ingeneem, maar weer laat gaan oor sy alibi bevestig kon word.Son het ook betroubaar verneem dat &rsquo;n verdagte wel deur die cops ge&iuml;dentifiseer is. Di&eacute; verdagte is tans glo op die run. Alister Lightburn, die projekko&ouml;rdineerder van Gender Transformation Network (GTN) in Atlantis, het die gru-dade teen Octavia en haar baba sterk veroordeel.Lightburn s&ecirc;: &ldquo;Terwyl mans in Atlantis probeer wys dat mans hul regmatige plek in die samelewing moet inneem, gebeur die gruweldade teen kinders en vroue reg onder ons neus. &ldquo;Die afgelope 6 maande is 21 kinders in die Wes-Kaap alleen vermoor en dit is &rsquo;n groot bron van kommer,&rdquo; s&ecirc; Lightburn. Lightburn s&ecirc; hulle gaan binnekort vredesgesprekke in Atlantis hou om mans die positiewe dinge van die lewe te leer.&ldquo;Die skurke moet gevang en uit die gemeenskap verwyder word,&rdquo; s&ecirc; hy.