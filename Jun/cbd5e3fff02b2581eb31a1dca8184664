DAAR is &rsquo;n massiewe krisis in die vissersbedryf wat met stadige transformasie verband hou.Om di&eacute; rede is die Weskuskrisisaksiekomitee laas maand op die been gebring nadat die nasionale departement van landbou, bosbou en visserye net aan 75 vissermanne landwyd &rsquo;n permit gegee het om vir die volgende 15 jaar kreef te vang. Dit volg nadat sowat 3 400 vissermanne aansoek gedoen het vir di&eacute; Weskuskreef-permitte. Sammy Claassen, voorsitter van die krisiskomitee, s&ecirc; hulle wil h&ecirc; die nasionale departement moet die lys van permitte wat toegeken is, hersien en &rsquo;n geldige app&egrave;l-proses instel sodat onsuksesvolle kandidate kan appelleer teen die kortlys van toegekende permitte.Hy s&ecirc; net een visserman in Elandsbaai het &rsquo;n permit gekry. &ldquo;En dit is die mekka van kreef in die land. Hul kernbestaan is afhanklik van kreef.&rdquo; Claassen s&ecirc; in Doringbaai het net twee vissermanne permitte vir kreef gekry. &ldquo;En daar is honderde vissermanne in die area. &ldquo;Dit lei tot grootskaalse hongerte. Die toekenning was pateties.&rdquo;Beverley Sch&auml;fer, DA-LPP en voorsitter van die Wes-Kaapse staande komitee oor ekonomiese ontwikkeling, toerisme en landbou, stem saam. &ldquo;Dit is absoluut mal.&rdquo; Sy s&ecirc; die rede hoekom die nasionale departement so min permitte toegeken het, is omdat hulle nie vroe&euml;r na die skaars hulpbron gekyk het nie. &ldquo;Ek verstaan as die hulpbron onder druk is, dat 3 000 vissermanne nie almal &rsquo;n permit sal kry nie. Maar van daardie wat wel &rsquo;n permit gekry het, is baie van hulle nie eens regtig vissermanne nie en bly nie eens naby die Weskus nie,&rdquo; s&ecirc; Sch&auml;fer.Sy s&ecirc; hulle moet die reg om vis te vang aan diegene gee wat vissermanne is, &ldquo;want tans is daar mense wat gestroopte vis en perlemoen eet, want hulle ly honger. &ldquo;Ons faal die vissermanne op daai vlak.&rdquo; Claassen s&ecirc; so &rsquo;n maand gelede is die lys van 75 permitte deur die nasionale departement bekendgemaak. &ldquo;Dit is &rsquo;n groot kommer. &ldquo;Hele vissers&shy;gemeenskappe is nou uitgesluit en duisende is afhanklik van di&eacute; bron.&rdquo; Hy s&ecirc; vissermanne sorg elk vir sowat vyf tot sewe mense. &ldquo;Huisgesinne ly ook, want dit was die hoof&shy;inkomste.&rdquo; Claassen s&ecirc; in Noordhoek, Velddrif, het kreef sowat R2 miljoen gegenereer. &ldquo;Nou het net vier mense in di&eacute; area &rsquo;n permit gekry. Die verlies van inkomste vir Noordhoek is dan R2 miljoen.&rdquo; Claassen verwys ook na talle vroue wat as vissers opgelei is &ndash; iets wat die nasionale regering graag wou h&ecirc;. &ldquo;Noudat die vroue die vaardighede aangeleer het, nou sit hulle sonder permitte om vis te vang. Transformasie en bemag&shy;tiging word nou ondermyn.&rdquo; Hy s&ecirc; die nasionale minister vir vissery, Senzeni Zokwana, moet die lys van 75 hersien en meer vissermanne toelaat om &rsquo;n permit te kry. Hy s&ecirc; di&eacute; wat vir jare permitte gehad het, moet weer een kry.&ldquo;Armoede in ons gemeenskappe gaan nou vererger en mense gaan hul toevlug in dwelms en alkohol vind,&rdquo; s&ecirc; Claassen.Hy noem ook dat die wetenskaplikes in die nasionale departement van vissery nie behoorlik hul werk gedoen het alvorens hulle die departement geraadpleeg het oor hoeveel permitte toegeken moet word nie.&ldquo;Daardie wetenskaplikes het g&rsquo;n konsultasie met vissermanne gehad nie. Hulle het net op hul eie hul besluit gemaak oor hoe groot en gesond die bron is. &ldquo;As jy kreef vang, vang jy een myl van die wal af, maar die wetenskaplikes het twee myl van die wal af getoets hoe gesond en groot die bron is. Dit beteken hulle s&ecirc; die bron is nou skaars.&rdquo;Hy s&ecirc; dis hoekom so min permitte toegeken is &ndash; oor die wanpersepsie dat die kreefbron klein is. Claassen s&ecirc; hulle gaan nou gedwing word om te stroop, wat beteken hulle gaan misdadigers word. &ldquo;Die visserwette is nooit ingestel om ons te kriminaliseer nie. Dit was daar om ons vissermanne ekonomies te bevorder. &ldquo;Maar nou sit 90% sonder permitte en die implikasie is dat hulle gaan stroop vir &rsquo;n inkomste.&rdquo; Claassen s&ecirc; die nasionale departement moenie hul emosies en sentiment oor die see en sy bronne, en hul reg daarop onderskat nie. &ldquo;Hulle moet nie ons vissersgemeenskap se mag en eenheid onderskat nie. Ons gaan nie toelaat dat hulle maak soos hule wil nie.&rdquo;Hy s&ecirc; hulle voer tans onderhandelinge met die nasionale departement, &ldquo;maar die vissermanne is ook gatvol&rdquo;. Hy s&ecirc; hul laaste uitweg is om hulself na die howe te wend om die nasionale departement te pak oor sy kwotaproses en -kriteria.