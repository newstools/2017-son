TAAMLIK onlangs nog was Suid-Afrikaners tot &rsquo;n mate optimisties oor die ekonomiese vooruitsigte &ndash; ondanks die drama met pres. Jacob Zuma se kabinet&shy;skommeling en alles wat daarmee gepaardgaan.Die Reserwebank het aangekondig die rentekoers bly onveranderd &eacute;n inflasie gaan vanjaar laer wees as wat hy verwag het. Daar was &rsquo;n paar ander faktore wat tot die optimisme bygedra het.Maar toe kom die skok-aankondiging di&eacute; week: Suid-Afrika is in &rsquo;n resessie &ndash; die tweede keer binne agt jaar. &rsquo;n Resessie is wanneer die ekonomie twee kwartale agtereenvolgens krimp.&rsquo;n Groot rede vir die knyp waarin die Suid-Afrikaanse ekonomie hom tans bevind, is die gesukkel van die handel- en vervaardigingsektor. Die handelsektor &ndash; dit sluit klein-, groot- en motorhandel, asook spyseniering en verblyf in &ndash; het met 5,9% gekrimp. Vervaardiging het met 3,7% gekrimp.Die uitblinkers was mynbou, met groei van 12,8%, en die landbou, wat met &rsquo;n stewige 22,2% gegroei het. Dit was egter nie genoeg om die wolwe van die deur weg te hou nie.Wat beteken dit vir gewone mense? Basies maar dat ons steeds ons inkomste gedissiplineerd moet aanwend. Trek die gordel steeds styf en spaar waar jy kan. Of sit alle ekstra geldjies in jou huisverband, want die rente op daardie verband is wat hom so &rsquo;n monster maak.&rsquo;n Resessie het &rsquo;n negatiewe uitwerking op werkskepping en dis geen geheim nie dat werkloosheid een van Suid-Afrika se grootste probleme is. Ondernemings se winste gaan ook krimp en die regering gaan minder maatskappybelasting en inkomstebelasting invorder. Dit alles kan tot gevolg h&ecirc; dat kredietgradeerders ons ekonomie selfs nog meer skepties beje&euml;n. Dit kan rampspoedige gevolge vir ons reeds brose ekonomie inhou.