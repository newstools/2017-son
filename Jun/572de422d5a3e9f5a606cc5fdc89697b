MINSTENS 170 skole in die Wes-Kaap is beskadig toe storms die provinsie twee weke &shy;terug getref het.Dit sal ongeveer R124 miljoen kos om die goed te vervang of te herstel.In die Suid-Kaap is twee skole deur &rsquo;n vernietigende brand geraak.Die Wes-Kaapse minister van onderwys, Debbie Sch&auml;fer, s&ecirc; in &rsquo;n verklaring die dakke van 102 skole, die heinings van 27 skole en die strukture van 14 skole is beskadig.&ldquo;Die storm het ook skade aan vier mobiele klaskamers aangerig.&rdquo;Volgens Sch&auml;fer het bome wat op skole geval het, ook elektriese toerusting beskadig.Sch&auml;fer s&ecirc; die totaal is nog nie finaal nie omdat nog skole deur die WKOD en die departement van vervoer en openbare werke besoek moet word om die skade vas te stel.