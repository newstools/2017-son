&rsquo;N SELFERKENDE gangster het gister kom getuig ter verdediging van die moordbeskuldigde Dewi Walton.Walton (27) en Trenton Ambraal (33), albei van Schauderville, word verdink van die skietdood van Rushay Irwin Cross op 19 September verlede jaar in Schauderville.Rowan Oktober, &rsquo;n lid van die Fat Cats-bende, het gister sy (Oktober se) adres in Highfield&shy;weg, Schauderville, bekend gemaak. Volgens hom huur ene Brandon die huis. Oktober het ges&ecirc; hy woon al sedert 2015 daar. Hy het getuig hy verkoop vir Bran&shy;don dwelms vir &rsquo;n bestaan. Oktober het getuig dat hy en Walton vriende is en dat hulle mekaar baie goed ken. Hy het ges&ecirc; hy weet nie of Walton &rsquo;n gangster is nie.Volgens Oktober het Marlon &ldquo;Pitte&rdquo; Prins by dieselde Highfieldweg-adres gewoon.Hy het getuig dat Pitte in Oktober of November verlede jaar doodgesteek is. Volgens Oktober was hy by Pitte se begrafnisdiens in Fort Beaufort. Volgens Oktober was hy op 19 September verlede jaar besig om drugs te verkoop toe hy skote buite hoor afgaan het. Volgens hom het hy en Walton na die skiettoneel gegaan om te kyk wat aangaan.Hy het getuig dat hulle nie die slagoffer kon sien nie omdat die lyk reeds toegegooi was.Hy het ook getuig dat lede van die Preston Shaw Boys in Jameson Road aangestap gekom het terwyl hy en Walton op die toneel was.Oktober het ges&ecirc; dat hy en Walton huis toe gestap het toe hulle die ouens sien omdat hulle moet getuig in &rsquo;n moordsaak teen die Preston Shaw Boys. Oktober het ook getuig hoe Walton later die aand &rsquo;n skoot in die lug afgevuur het met ene Don Juan se vuurwapen.Toe hy Walton oor die skoot uitvra, het hy ges&ecirc; hy het geskiet omdat die Preston Shaw Boys hulle vroe&euml;r op die toneel gesien het en hy nie wil h&ecirc; die Boys moet na hulle toe kom nie, het Oktober getuig. Hy het verder getuig dat Ambraal die vuurwapen by Don Juan geneem en drie skote in die lug afgevuur het. Oktober het volgehou dat Pregathon Booth, wat in dieselfde skietvoorval as Cross net raak geskiet is, nog nooit by sy adres in Highfieldweg drugs kom koop nie.Volgens Oktober het hy ook nog nooit persoonlik met Booth gepraat nie.Volgens Oktober, wat tans in die St. Albans-gevangenis aangehou word, word hy en die beskuldigdes nie in dieselfde sel aangehou nie.Oktober het voorts ges&ecirc; dat hy n&aacute; die voorval nog nooit die saak met die twee beskuldigdes bespreek het nie. Volgens hom word hy ook nie in dieselfde voertuig as die twee beskuldigdes vervoer wanneer hy hof toe en terug geneem word nie. Hy het ges&ecirc; hy het eers twee weke gelede verneem hy moet kom getuig in die saak. Adv. Garth Baartman kla aan vir die staat.