&rsquo;N MA vrees dat leerders haar kind na &rsquo;n vroe&euml; graf gaan stuur oor hulle haar kind herhaaldelik boelie.Die ma (35) van Blue Downs s&ecirc; haar dogter (15) is al so erg geboelie by die Ho&euml;rskool Tuscany Glen dat sy nou op medikasie en op &ldquo;suicide watch&rdquo; is. Sy vertel haar dogter is selfs Dinsdag tydens eksamen met kondome in die gesig gegooi terwyl die onderwyser gesit en lag het.&ldquo;Toe die kinders ook saam met die onderwyser lag, toe sit hy eerder my dogter uit die klas sodat die kinders kan kalmeer van al die lag,&rdquo; s&ecirc; die ma, wie se identiteit weerhou word om die kind te beskerm. Sy s&ecirc; haar dogter is sowat twee weke terug erg aangerand by die skool. &ldquo;Die meisie en haar vriend het my kind buite die klas van agter platgetrek en haar begin slaan, op haar maag getrap en teen haar kop geskop.&rdquo;Sy s&ecirc; &rsquo;n onderwyser het later die twee meisies van haar dogter afgeruk en &rsquo;n verslag oor die voorval geskryf.&ldquo;Daarin noem sy dat my kind teruggeslaan het, maar dat sy haar net verdedig het.&rdquo;Sy s&ecirc; ook die skool het aan haar dogter eerder &rsquo;n brief gestuur om voor sy tugraad te verskyn.Son op Sondag het die doktersverslag gesien wat wys dat die meisie medisyne op voorskrif gebruik en dat sy aan angsaanvalle ly weens voorvalle by die skool.&ldquo;My dogter het vir die dokter gevra om vir haar pille te gee sodat sy kan doodgaan. Ek moes &rsquo;n mes van haar af wegvat toe sy haarself wou doodsteek.&ldquo;Sy het my selfs gevra om haar nou die dag dood te slaan, want sy wil nie meer lewe nie,&rdquo; s&ecirc; die ma met trane in haar o&euml;.Sy s&ecirc; die skool wil niks doen om haar kind te help nie. Die dokter het haar ges&ecirc; dat sy nie haar kind na die tugverhoor, wat Donderdag was, kan stuur nie, want sy is nie &ldquo;geestelik reg daarvoor nie&rdquo;.Millicent Merton, woordvoerder van die Wes-Kaapse departement vir onderwys (WKOD), s&ecirc; skole moet met boelies volgens die gedragskode hanteer.&ldquo;Bullebakkery word as ernstige wangedrag beskou ingevolge nasionale riglyne en regulasies ingevolge die Suid-Afrikaanse Skolewet,&rdquo; s&ecirc; Merton. Die WKOD gaan sy distrikskantoor vra om ondersoek in te stel en berading aan die leerder bied.