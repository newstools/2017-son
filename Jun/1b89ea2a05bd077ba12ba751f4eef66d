SY MOET nog as Okoye in die nuwe Black Panther-film haar verskyning maak, maar Danai Gurira het di&eacute; week geteken om weer die rol van di&eacute; karakter te vertolk.Brownsista.com berig die aktrise van The Walking Dead sal ook die rol in die nuwe film Avengers: Infinity War vertolk.Okoye is die leier van die Dora Milaje, &rsquo;n vreesaanjaende groep vrouekrygers wat waak oor die koninklike familie van die fiktiewe Afrika-land Wakanda.Fans het laas week hul eerste kykie van Okoye gekry toe Marvel Studios die amptelike trailer vir Black Panther bekend gestel het.Die voorprent, wat twee minuut lank is, het meer as 89 miljoen loerders in die eerste 24 uur gehad.Nuuskierige fans sal moet wag om Danai se karakter te sien, want Black Panther en Avengers: Infinity War sal albei eers in 2018 uitgereik word.Danai sal ook te sien wees as Afeni Shakur in All Eyez on Me, &rsquo;n biofilm oor Tupac Shakur.