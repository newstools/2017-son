Pastoor van die Northerns skryf: Elke aand is ek en my gesin gese&euml;nd genoeg om met &rsquo;n dak oor ons koppe en met snoesige komberse aan die slaap te raak.Ongelukkig kan baie mense van die Kouga- en Nelson Mandelabaai-munisipaliteit asook Knysna nie dieselfde s&ecirc; nie.Ook in areas soos Van Stadens, Longmore en Thornhill het die brande alles waarvoor mense hul lewe lank gewerk het, vernietig.Ek het verlede week self gaan kyk hoe die vure gebrand het in Schoenmakerskop in die Baai, en hoe brawe brandblussers hul lewe in gevaar stel om ander s&rsquo;n te red. Ek simpatiseer veral met die byeboer Malcolm Botes van Thornhill omdat dit nie maklik kon gewees het om alles te verloor nie.Die paartjie van Thornhill wat saam in die vuur gesterf het, Myrna en Walter van der Riet, moes ook &rsquo;n leemte in hul gemeenskap agter gelos het.Tog s&ecirc; sommiges dis goed vir alles om af te brand, sodat nuwe plante en bome in hul plek kan groei.Dit mag dalk lank neem, maar ek hoop en glo dat die slagoffers van die brande met tyd weer alles sal kan opbou soos wat dit was.Die moeilike tye het darem ook gewys dat daar wel persone en gemeenskappe is wat hulle sal ontferm oor ander as die nood groot genoeg is.