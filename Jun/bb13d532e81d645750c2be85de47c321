&rsquo;N LES wat verkeerd geloop het.Dit was die lot van &rsquo;n bestuursinstrukteur en sy leerlingbestuurder wat Dinsdag op &rsquo;n gewilde plek vir bestuurslesse gegaan het.Volgens kapt. FC van Wyk, &rsquo;n polisiewoordvoerder, het die voorval omstreeks 14:00 naby Kapteinsklip-stasie in Mitchells Plain plaasgevind.Van Wyk verduidelik: &ldquo;Die klaer het saam met die leerder buite die kar gestaan om die voertuig-inspeksie te doen toe twee onbekende mans hulle nader.&ldquo;Een van die verdagtes het &rsquo;n vuurwapen op hulle gerig en hul selfone ge&euml;is.&rdquo;Volgens Van Wyk het die verdagtes ook met die instrukteur se kar gevlug.&ldquo;Terwyl hulle die twee se fone gevat het, het hulle ook die sleutels van die klaer se wit Toyota Tazz gevat.&ldquo;Die verdagtes het toe met die kar in &rsquo;n onbekende rigting weggery.&rdquo;Van Wyk bevestig dat geen skote afgevuur is nie.&ldquo;Geen beserings is aangemeld nie en &rsquo;n saak van kaping is geopen. Die saak is na die VISS-eenheid verwys vir verdere ondersoek.&rdquo;