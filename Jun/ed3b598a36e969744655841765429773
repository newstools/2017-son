COPS ondersoek &rsquo;n saak van manslag nadat &rsquo;n bekende Kaapse pad&shy;atleet gisteroggend in &rsquo;n hit and run doodgery is.Nezaam Isaacs (42) van Lansdowne het in Belve&shy;derestraat, Claremont, gedraf toe iemand in &rsquo;n kar hom omgery en weggejaag het.Een van sy dogters, Kauther (16), het &rsquo;n boodskap op WhatsApp gestuur van haar pa se dood.Volgens &rsquo;n polisiewoordvoerder, lt.kol. Andr&egrave; Traut, het die voorval 06:10 gebeur.&ldquo;Die bestuurder van die kar het gevlug en hy is nog nie gearresteer nie.&ldquo;Ons ondersoek &rsquo;n saak van manslag en mense met inligting kan lt.kol. Michael Benn kontak op 082 469 2525.&rdquo;&rsquo;n Vriend en mede&shy;drawwer, Adnaan Mohamed, s&ecirc; Isaacs was &rsquo;n inspirasie vir baie mense.&ldquo;Hy is &rsquo;n goeie voorbeeld van iemand wat sy lewe verander het&ldquo;Hy was baie oorgewig en het so nege jaar terug begin draf.&ldquo;Ons het drie jaar terug saam die Athene- en Istanbul-marathons gehardloop en laas jaar ook die Comrades-marathon saam klaargemaak.&rdquo;Isaacs was lid van die Itheko-klub.Hy het in &rsquo;n stadium 148 kg geweeg en moes baie pille drink omdat hy sieklik was.Dis t&oacute;&eacute; dat Isaacs besluit het om iets aan die saak te doen en het begin hardloop.Isaacs laat twee dogters, Kauthar (16) en Imtihaal (7), agter. Hy was geskei.Ooggetuies het die kar, wat weggejaag het, se registrasienommer gekry en aan werkers van &rsquo;n sekuriteitsmaatskappy vertel wat gebeur het.Die persoon het in &rsquo;n silwer Citi Golf weggejaag.