ONGEVEER 85% van die Nelson Mandelabaai-metro se kapitale begroting vir die 2017-&rsquo;18-boekjaar sal aan projekte in agtergeblewe gebiede bestee word.So het Retief Odendaal, burgemeesterskomiteelid vir begroting en tesourie, bevestig.Die totale kapitaalbegroting vir die boekjaar onder bespreking beloop R1,61 miljard. Odendaal verduidelik ongeveer R140 miljoen is vir die westelike voorstede, waarvan die meeste in bevoordeelde gebiede is, bewillig.Hy het egter benadruk dat R11 miljoen vir die nuutgeboude sportgeriewe naby die Walmer-township uit die totale bedrag betaal sal word.Ongeveer R26 miljoen van die R140 miljoen sal ook aan die Waterfront Gate&shy;way-projek en die oprig van maatskaplike behuising gaan.Intussen was daar gister steeds geen duidelikheid oor die voortsetting van &rsquo;n Duitse bank se multimiljoen rand belegging in Helenvale nie.Die ANC het onlangs die mening uitgespreek dat die Metro nie sy &shy;verpligtinge teenoor die &shy;Deutsche KfW-bank kan nakom nie. Die groter SPUU-projek (veiligheid en vrede deur stedelike opgradering) in Helenvale word in oorleg met di&eacute; bank gedoen.Die &shy;Deutsche KfW-bank het &euro; 5 miljoen (sowat R73,5 miljoen) beskikbaar gestel en sy ondersteuning gegee vir die volle duur van die eerste fase, wat in Januarie 2018 eindig.&rsquo;n Voorwaarde vir die bank se finansiering van die tweede fase n&aacute; 2018 is dat die munisipaliteit rand vir rand tot die projek moet bydra. Di&eacute; bank het in 2016-&rsquo;17 meer as R26 miljoen in Helenvale ingestort.Athol Trollip, uitvoerende burgemeester, onderhandel tans steeds met die bank.Hy het ges&ecirc; die Metro kan in die volgende drie boek&shy;jare R25 miljoen vir die SPUU-projek beskikbaar stel.Die Metro onderhandel steeds oor hoe die volle bedrag van die bank se bydrae oor &rsquo;n tydperk ingehaal kan word.