DAAR was chaos toe &rsquo;n skietery uitgebreek het by die gewilde Parow Centre in Parow.Na verneem word, het gewapende rowers gister omstreeks 15:30 op &rsquo;n selfoonwinkel in die sentrum toegeslaan.Kapt. FC van Wyk, &rsquo;n polisiewoordvoerder, s&ecirc; twee gewapende mans het die selfoonwinkel binnegegaan en die personeel gedreig.&rsquo;n Onbekende aantal selfone is deur die rowers gegryp, s&ecirc; Van Wyk.Die rowers het toe skote afgevuur terwyl hulle van die toneel gevlug het.Een persoon is tydens di&eacute; skietery in die arm getref.Dit is nie duidelik of die gewonde persoon &rsquo;n omstander of een van die rowers is nie.Geen ander beserings is aangemeld nie.Polisiebeamptes is na die winkelsentrum ontplooi vir verdere ondersoek.Volgens onbevestigde gerugte is dit al die tweede rooftogvoorval binne drie dae by die betrokke winkelsentrum.Dit was teen laat gistermiddag nog nie bekend of enige van die verdagtes aangekeer is nie.