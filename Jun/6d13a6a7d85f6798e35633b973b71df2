ONS is onder geen verpligting om herberg aan die onwettige besetters van munisipale grond te gee nie.D&iacute;t was die boodskap van Nqaba Bhanga, die burgemeesterskomiteelid vir menslike nedersettings in die Nelson Mandelabaai-metro.Onwettige besetters in Wells Estate en die Motherwell-gebied veroorsaak sedert laas week groot drama met geweld&shy;pleging.Petrolbomme is na voertuie en die polisie geslinger, en paaie is met brandende bande en rommel versper.Dit volg omdat die polisie en die balju besig is om tydelike strukture en shacks plat te stoot.Bhanga het verduidelik di&eacute; week se uitsettings het besonder suksesvol verloop en gister is die laaste van 400 strukture in Wells Estate verwyder.Volgens Bhanga was feitlik &aacute;l die strukture in plekke soos Wells Estate en in Motherwell se NU 29, NU 30 en Kamvelihle onbewoon.&ldquo;Gaan kyk in die gebiede &ndash; niemand woon in die strukture nie. Die wet s&ecirc; die Metro kan, as hy wil, herberg aan uitgesette mense gee as hulle langer as ses maande in &rsquo;n gebied woon.&ldquo;Die min mense wat wel daar woon, het lank voor ses maande uitsettingsbevele ontvang en die ander woon nie daar nie. So die regte stappe is gevolg,&rdquo; het Bhanga verduidelik.Hy het benadruk mense probeer die &ldquo;housing queue&rdquo; omseil deur strukture op te rig op grond wat vir behuisingsontwikkeling geoormerk is.Die mense dring dan aan die grond behoort aan hulle en daarom moet hulle &rsquo;n huis ontvang.&ldquo;Die stad veg vir die regte van die regmatige begunstigdes van huise. Mense wat van buite die Metro kom, rig &rsquo;n struktuur op en dring dan aan op &rsquo;n huis.&ldquo;Daar is bejaardes wat al meer as 20 jaar vir &rsquo;n huis wag, maar dan kom rig &rsquo;n 32-jarige persoon &rsquo;n struktuur op en eis &rsquo;n huis. D&iacute;t gebeur terwyl die persoon met haar ma in &rsquo;n Hophuis woon,&rdquo; aldus Bhanga.Hy het die polisie en die Metro se sekuriteitsdienste geloof vir hul werk gedurende die uitsettings en geweldpleging. Volgens Bhanga is 20 be&shy;togers tot dusver in hegtenis geneem.Hy het ges&ecirc;: &ldquo;Ons het &rsquo;n korrupte behuisingswaglys by die vorige regering ge&euml;rf.&ldquo;Maar vanaf Augustus vanjaar begin ons met stappe om &rsquo;n enkele, korrekte lys tot die publiek se beskikking te stel. Dit sal selfs op selfone en op rekenaars beskikbaar wees.&rdquo;Bhanga het weer benadruk &rsquo;n kriminele element sit agter die meeste van die probleme.Athol Trollip, Baaise burgemeester, het onlangs genoem die vorige regering het &rsquo;n hand in die geweldpleging.