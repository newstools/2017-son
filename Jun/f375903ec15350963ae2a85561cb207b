&rsquo;N COP het gister in die Kaapse hooggeregshof getuig dat die sakeman Mohamed Dawjee by haar misdaadtoneel ingemeng het.AO Zelda Wilson het aan die hof vertel dat sy herhaaldelik vir Dawjee gevra het om die toneel van &rsquo;n gewapende rooftog te verlaat.Die rooftog het op 20 Maart 2012 by Fish for Africa in Goodwood plaasgevind.&ldquo;Die toneel was afgebaken en niemand is toegelaat om binne die winkel te gaan nie. Ek het &rsquo;n gedoente gehoor. Dawjee het met sy hande op die yskas gekap en ges&ecirc; &lsquo;ek wil my vis h&ecirc;&rsquo;.&ldquo;Hy het aangedring dat hy sy vis wil h&ecirc;. Dit het my &rsquo;n tyd geneem om hom te oortuig dat hy die toneel moet verlaat,&rdquo; het Wilson vertel.Dawjee, die voormalige Wes-Kaapse polisiekommissaris Arno Lamoer, en voormalige senior cops Darius van der Ross, Kollindren Kollin Govender en Logambal Sharon Govender, verskyn in die Kaapse hooggeregshof.Hulle verskyn op aanklagte van regsverydeling, korrupsie, rampokkery en omkopery.Wilson het vir die hof verduidelik dat vingerafdrukke op &rsquo;n misdaadtoneel geneem word en daarom moet die toneel afgekordon word.&ldquo;Ek het toe vir polisiebeamptes op die toneel gevra wie die man is, want in daardie stadium het ek nie geweet wie hy is nie. Hulle het ges&ecirc; hy is &rsquo;n generaal en ek moet dit weet,&rdquo; het Wilson getuig.Adv. William King, Dawjee se regsverteenwoordiger, wou weet waarom Wilson die voorval met Dawjee nie in haar verslag genoem het nie.&ldquo;Mnr. Dawjee ontken ook dat hy die misdaadtoneel besoek het. Die bestuurder van Fish for Africa ontken dit ook,&rdquo; het King ges&ecirc;.Wilson het ges&ecirc; sy het die voorval by haar bevelvoerder aangemeld. &ldquo;Ek was ontsteld.&rdquo;Wilson het ook getuig dat sy op &rsquo;n ander keer Dawjee se onderneming besoek het nadat &rsquo;n voorval aangemeld is.&ldquo;Ek het gewonder waarom ons uitgaan na sy onderneming vir &rsquo;n klag van petty diefstal. &ldquo;By sy onderneming het hy ges&ecirc; hy gaan my baas Arno bel en dat hy nie &rsquo;n middagete en gholf-afspraak moet vergeet nie.&rdquo;Die verhoor gaan vandag voort.