GEEN storm in die &shy;w&ecirc;reld sou hulle keer om die moordsaak van &shy;Stacha Arends by te woon nie.Inwoners van Mitchells Plain het gister in hul massas na die Mitchells Plain-landdroshof gestorm om die saak van die pragpoppie wat in Maart vermoor is, by te woon.&rsquo;n Dag nadat die 11-jarige van Tafelsig in Mitchells Plain op 27 Maart in Matroosbergstraat spoorloos verdwyn het, is haar lyk op &rsquo;n oop stuk veld langs Swartklipweg gevind. Stacha se naakte lyk was op &rsquo;n onnatuurlike manier gedraai. Haar klere is die volgende dag deur die gemeenskap op dieselfde stuk veld gekry.Randy Tango, wat net twee huise van die slagoffer af gewoon het, is &rsquo;n dag n&aacute; die ontdekking van die lyk vasgetrek.Die polisie het glo &shy;Manchester United-handskoene wat Tango die dag van die moord gedra het, in sy blyplek gevind.Tango het ook &rsquo;n bekentenis oor die moord gemaak.Hy het weer gister in &rsquo;n stampvol hof op klagte van verkragting, ontvoering en moord verskyn.Tango het gister geen emosie getoon toe hy na die beskuldigdebank loop nie.Sy lawyer, Thuso &shy;Matseme, was egter nie teenwoordig nie en toe landdros Walter Golding wou weet hoekom hy afwesig is, kon redes nie gegee word nie.Die staatsaanklaer, Darren Johnson, het ges&ecirc;: &ldquo;Almal is gereed om met die borgtogaansoek voort te gaan. Dit veroorsaak net dat jou aansoek langer gaan vat.&rdquo; Nadat sy saak tot 14 Junie uitgestel is, het Tango nog omgedraai en vir sy suster ogies geknip.Dit het omtrent supporters se bloed laat kook.&ldquo;Jou n**i, jou rapist,&rdquo; het iemand van agter in die &shy;galery geskreeu.Stacha se uncle, Henri Arends, s&ecirc;: &ldquo;Vir Stacha se mammie moet dit moeilik wees om elke keer in sy gesig te kyk en net vir &rsquo;n uitstel te kom.&rdquo; Henri het ook die ondersteuners bedank dat hulle steeds in die storm na die hof gekom het.Joanie Fredericks, die voorsitter van die Mitchells Plain- krisisforum, s&ecirc; sy voel asof Tango se lawyer die proses aspris laat sloer.&ldquo;Dis onaanvaarbaar dat hulle die reg het om die sake so uit te rek. Hy moet klaar kry, man!Sy voeg by dat sy baie ge&iuml;rriteerd is oor die feit dat Tango so smile as hy in die hof loop. &ldquo;Dis amper asof hy homself geniet, asof hy nie respek vir die system het nie, asof hy af-show.&rdquo;