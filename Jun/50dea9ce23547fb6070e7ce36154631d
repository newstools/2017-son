DIE Moslem-gemeenskap is geruk nadat drie kinders tydens die heilige maand Ramadan doodgebrand het.Die gestremde Adiel Cecils (13), sy sustertjie Zainab Smith (6) en hul broertjie Zakir Smith (3) het Vrydagoggend in Valhalla Park in hul wendyhuis doodgebrand nadat &rsquo;n kortsluiting ontstaan het.Die kinders se ma, Shanaaz Cecils, was kort voor 06:00 in die huis besig met kos maak vir haar seuntjie Sameer, wat pwasa.Sameer en sy suster Zakiya (3), Zakir se tweelingsussie, is die enigste kinders van Cecils wat die brand oorleef het.By Son se besoek aan die huis was Cecils saam met Zakiya by die Rooi Kruis-kinderhospitaal. Zakiya het brandwonde opgedoen.Volgens &rsquo;n inwoner wat anoniem wil bly, het een van die inwoners Zakiya wonderbaarlik uit die brand gered.Die inwoner het vertel: &ldquo;Hy&rsquo;t vir my ges&ecirc; hy weet nie of hy die vuur in sy droom gesien het nie, maar hy het in sy slaap na die huis gehardloop.&ldquo;Toe hy hier kom, toe is die vlamme al so hoog dat hy net vir Zakiya kon red.&ldquo;Haar familie moet dankie s&ecirc; vir hom wat sy lewe gewaag het.&rdquo;Astrid Lewin, &rsquo;n neighbour, is erg getraumatiseer oor sy die kinders se hulpkrete gehoor het.Volgens Lewin het sy pas van nagskof gekom.Lewin het vertel: &ldquo;Een van die ma se suster se kinders het geskreeu: &lsquo;Naaz, daar brand dit&rsquo;. Ek het net gehoor hoe die kinders skreeu: &lsquo;Mammie, mammie!&rsquo;&ldquo;Die een wat gestrem is, kan nie praat nie so hy kon nie skree nie.&ldquo;Ek het toe winkel toe gehardloop vir airtime om die fire brigade te bel. Ek het toe sommer langs die pad vir &rsquo;n ander antie gevra of ek van haar phone kan bel.&ldquo;Toe ek by die huis kom, was law enforcement reeds op die scene.&rdquo;Charmaine Adams, die kinders se ouma, het onbedaarlik op die toneel gehuil en Lewin se ma het vir haar suikerwater ingegee.Adams het aan Son vertel die kinders se pa, Christo&shy;pher Adams, was by hulle toe hy die skokkende boodskap oor die foon gekry het.Adams vertel: &ldquo;Die boodskap het ges&ecirc; dat sy kinders doodgebrand het.&ldquo;Ons was baie geskok toe ons die boodskap kry.&rdquo;Moslem-mense was gou op die toneel om die familie te ondersteun.Hulle het komberse en kospakkies aan die gesin uitgedeel.Die kinders is Saterdag volgens die Moslem-geloof begrawe.