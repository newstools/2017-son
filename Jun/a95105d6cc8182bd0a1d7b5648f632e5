DIE DA en die EFF se hofaansoek om Brian Molefe se heraanstelling by Eskom te hersien (voordat hy afgedank is), is gisteroggend uitgestel.D&iacute;t omdat die uitslag van Molefe se arbeidshofaansoek om sy werk terug te kry, hangend is. Molefe is op 12 Mei deur die raad van Eskom, &rsquo;n semistaatsinstelling, heraangestel as uitvoerende hoof n&aacute; &rsquo;n dispuut oor sy R30 miljoen-pensioenuitbetaling. Lynne Brown, minister van openbare ondernemings, wat aanvanklik gekant was teen die pensioenuitbetaling van die R30 miljoen aan Molefe, het sy heraanstelling egter later onderskryf.Molefe het die arbeidshof genader om sy heraanstelling te bekragtig.Die DA en die EFF wil die heraanstelling hersien h&ecirc;, maar dit sal eers kan gebeur nadat die arbeidshofaansoek aangehoor en &rsquo;n beslissing gemaak is.Molefe se regsverteenwoordiger, Barry Farber, het buite die hooggeregshof in Pretoria ges&ecirc; die DA- en EFF-kwessie is met hul instemming uitgestel.Hy het bygevoeg dat die uitstel gemaak is in oorleg met al die partye.Hoewel Molefe se heraanstelling ondertussen teruggetrek is en hy die arbeidshof genader het, sal die twee politieke partye se hofaansoek om hersiening steeds voortgaan.James Selfe van die DA het die ooreenkoms vir uitstel tussen al die politieke partye bevestig. &ndash; Netwerk24