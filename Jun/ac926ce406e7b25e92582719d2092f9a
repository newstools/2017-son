&ldquo;EK HET gevoel genoeg is genoeg. Ek kan nie so lewe nie.&rdquo;D&iacute;s hoekom Pietertjie le Roux (22) sy ma, Fransina van der Merwe (55), doodgekap het.Drie weke v&oacute;&oacute;r dit het hy sy ma met miergif probeer vermoor, maar dit het nie gewerk nie.Nadat hy Van der Merwe met &rsquo;n graaf en koevoet doodgeslaan het, het hy haar lyk 6 km ver agter hul Fiat Uno gesleep om dit in die bosse by Vermaaklikheid naby Riversdal te gaan dump.Die verstandelik gestremde Le Roux het gister in die Kaapse hooggeregshof voor regter Monde Samela verskyn.Hy het reeds verlede maand in die rondgaande hof in Swellendam erken hy het Van der Merwe op 27 Julie 2016 vermoor. Hy sal di&eacute; week gevonnis word.Deon Du-Toit, &rsquo;n proefbeampte, het gister getuig oor Le Roux se huislike omstandighede en verhouding met sy ma.Volgens hom is die verhouding tussen hom en sy ma gekenmerk deur konstante bakleiery, geskel en fisieke geweld teenoor hom.&ldquo;Sy het baie alkohol gebruik, veral op Saterdagaande en dan was die bakleiery, geskel en haar fisieke geweld teenoor my altyd die ergste,&rdquo; het Le Roux aan Du-Toit ges&ecirc;.Van der Merwe het hom van kleins af herhaaldelik en sonder enige rede emosioneel afgetakel en beledig met neerhalende woorde soos &ldquo;jou mal donner, jou mal n***&rdquo;. Vroeg in 2016 het hy &rsquo;n bruin girlfriend gekry en sy ma het niks daarvan gehou nie. Hulle het konstant daaroor baklei.Sowat drie weke n&aacute; die poging met die miergif het Le Roux gevoel hy het genoeg gehad.&ldquo;Hy het gesien hoe sy l&ecirc; en slaap en het toe na buite gegaan en &rsquo;n graaf gaan haal.&ldquo;Hy het drie keer die graaf gelig en laat sak. Daar was &rsquo;n knop in sy keel oor die seerkry wat hy deur die jare deurgemaak het,&rdquo; het Du-Toit getuig.Le Roux het sy ma toe &rsquo;n paar keer met die agterkant van die graaf oor die kop geslaan.Van der Merwe het wakker geword en ges&ecirc; hy moet stop.Hy het haar met die skerpkant op die arms gekap en die koevoet gaan haal.Le Roux het haar toe verskeie kere met die koevoet agter op haar nek gesteek. Toe sy nie meer asemhaal nie, het hy die koevoet neergesit en haar uit die huis gesleep.Hy wou haar in die kar laai, maar sy was te swaar.Le Roux het &rsquo;n ankertou om sy ma se lyk vasgemaak en die ander kant van die tou aan die Fiat Uno.Hy het Van der Merwe toe met die kar op die grondpad gesleep tot by &rsquo;n koppie buitekant Vermaaklikheid.Daarna het hy haar lyk &rsquo;n entjie die bosse ingesleep en daar gelos.Volgens Du-Toit het Le Roux nie berou nie.&ldquo;Al wat hy wou weet was of ma&rsquo;s dit aan kinders doen. Sy bolip het gebewe en sy o&euml; het geblink,&rdquo; het Du-Toit getuig.