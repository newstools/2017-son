VERLIES, angs, onsekerheid, woede en depressie &ndash; dit is van die gevoelens waarmee kinders moet cope as hulle deur hul ouers verwerp of agtergelaat is.Al di&eacute; gevoelens vorm deel van die trauma wat &rsquo;n kind of grootmens moet verwerk.Maliska Gravett, bestuurder van die voorkomings- en vroe&euml; ingrypingsprogramme by Uviwe Child &amp; Youth Services in Schauderville in die Baaise noordelike gebiede, s&ecirc; elke kind se situasie is anders. &ldquo;Elke kind is uniek en hul ervarings sal daarom verskil. Daar is wel &rsquo;n gemiddelde ervaring,&rdquo; s&ecirc; sy.&ldquo;Sommige kinders se ouers het hulle verwerp of agtergelaat en dit kan tot gevoelens van minderwaardigheid of mislukking lei.&ldquo;Die kinders sal daarom op &rsquo;n sekere manier optree om die oortuiging te versterk dat hulle &rsquo;n mislukking is. Kinders ervaar dikwels &rsquo;n diep woede en &rsquo;n gevoel van onregverdigheid.&rdquo;As &rsquo;n kind weggegee is vir aanneming en weet dit was die (biologiese) ouers se bedoeling om vir hulle &rsquo;n beter lewe te gee, kan hulle soms die rede vir die besluit aanvaar. Selfs in di&eacute; gevalle het kinders baie vrae en het dikwels nodig om &rsquo;n biologiese ouer te ontmoet.Verder s&ecirc; Gravett kinders wat verlaat is, ervaar definitief sekere gevoelens as hulle ouer word.&ldquo;Die seer is altyd naby aan die oppervlak en dit verdiep wanneer tye in hul eie lewe tot die konfrontasie met die ouers lei wat hulle agtergelaat het. Dit kan gebeur wanneer &rsquo;n verhouding eindig, jy &rsquo;n kind van jou eie het of jy in die media &rsquo;n soortgelyke storie lees &ndash; of enige situasie wat di&eacute; unieke pyn kan trigger,&rdquo; s&ecirc; sy.Volgens Gravett is dit veral moeilik vir kinders wat eers uitgevind het dat hulle agtergelaat is tydens hul adolessensie of volwassenheid omdat hulle reeds te doen gehad het met baie van die lewe se uitdagings.Gravett s&ecirc; verder dit sal &rsquo;n kind nooit enige goed doen om te hoor dat hulle ongewens is nie.&ldquo;Is dit regtig die geval dat die ouers nie die kind wou h&ecirc; nie of is dit net dat die ouer nie in die posisie is om te sorg vir die kind nie? Ons weet nie wat die ouer so laat besluit het nie . . .&ldquo;Die kind is dalk die gevolg van verkragting of &rsquo;n kind herinner die ma met &rsquo;n gebreekte hart aan &rsquo;n verlore liefde. &ldquo;Dit kan ook wees dat die ouer nie &rsquo;n in &rsquo;n posisie is om finansieel of emosioneel na die kind om te sien nie,&rdquo; s&ecirc; Gravett. Sy s&ecirc; &rsquo;n mens moet die kind wat verlaat of verwerp is, help om die situasie te verstaan. Dis die beste manier waarop jy aan &rsquo;n kind kan s&ecirc; wat gebeur het.&ldquo;Hulle moet ook weet sulke besluite word nie ligtelik geneem nie. Hul verlating hoef hul lewe nie te bepaal of hulle soos da&shy;maged goods te laat voel nie.&rdquo;