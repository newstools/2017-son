&rsquo;N VELDTOG is in die Wes-Kaap van stapel gestuur om inwoners wat in die landbousektor werk te vereer.Alan Winde, die Wes-Kaapse minister van &shy;ekonomiese ontwikkeling, het die veldtog by die &shy;Western Cape Prestige Agri Awards in Elsenburg bekend gemaak.Die veldtog word gesamentlik geborg deur die Wes-Kaapse departement van landbou en Shoprite.Anton Alexander, &rsquo;n werker in die mensehulpbronne-afdeling by Ouwerf Farm, was verlede jaar die algehele wenner en hy het ook die geleentheid bygewoon.As deel van sy prys het hy na Nederland en Duitsland gereis om landbou-konferensies by te woon.Hy s&ecirc; self die kompetisie het sy lewe verander.&ldquo;Die jaar was baie opwindend en ek het meer geleer van die bemarkingskant van landbou. Dit het my die geleentheid gegee om die groter prentjie te sien.&rdquo;Hy s&ecirc; hy wys ook vir nuwe werkers alle aspekte van die werk sodat hulle beter verstaan waaroor dit gaan.Tussen nou en Oktober sal 16 streekskompetisies plaasvind en daarna sal die wenner aangewys word.Die kategorie&euml; waarin werkers sal deelneem, is algemene werker, trekkerdrywer, administratiewe personeel, diere-produksie, tegniese operateur, besproeiing-spesialis, maatskaplike ontwikkeling, landbou-prosessering, voorman, junior bestuurder en middel-bestuurder.