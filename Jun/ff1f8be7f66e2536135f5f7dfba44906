SOWAT 7 000 inwoners van die Nelson Mandelabaai-metro het in die eerste kwartaal (Januarie tot Maart) van 2017 hul jobs verloor.Dit is luidens Statistieke Suid-Afrika (SSA) se Quarterly Labour Force-opname, wat gister deur dr. Pali Lehohla, die statistikus-generaal, bekend gemaak is.Die aantal persone met werk, het van 367 000 in die laaste kwartaal van 2016 (Oktober tot Desember) tot 360 000 in die eerste kwartaal van 2017 afgeneem.Dit is egter steeds &rsquo;n verbetering op die eerste kwartaal van 2016 toe net 347 000 inwoners jobs gehad het.Binne &rsquo;n jaar het die aantal werkloses in die Metro egter van 173 000 tot 155 000 afgeneem.Dit beteken die jaarlikse werkloosheidskoers het van 33,3% tot 30,2% gedaal.Die kwartaallikse werkloosheidsyfer het met 6,2% toegeneem aangesien dit in die vierde kwartaal van verlede jaar op 29,6% gestaan het.Di&eacute; statistieke kan as &rsquo;n terugslag vir die Metro-koalisieregering beskou word.Athol Trollip, die burgemeester, het verlede week by die goedkeuring van die Metro se IDP en begroting vir die boekjaar 2017-&rsquo;18 herhaal die plan is om 30 000 jobs te skep.Dit is binne &rsquo;n tydperk van vier jaar.Hy het as motivering genoem die feit dat werkloosheid in die vierde kwartaal van verlede jaar met 2,2% afgeneem het.Dit het toe daarop gedui dat 4 000 mense nuwe jobs in die Metro gekry het.&ldquo;Almal wat glo ons kan nie 30 000 jobs oor die volgende vier jaar skep nie, hou in gedagte dat 4 000 in net nege maande geskep is,&rdquo; het Trollip t&oacute;&eacute; ges&ecirc;.Werkloosheid in die Oos-Kaap het in die eerste kwartaal van 2017 met 3,8% tot 32,2% gestyg.Dit is nadat werkloosheid in die vierde kwartaal van 2016 op 28,4% gestaan het.Dit beteken die aantal persone wat werk het, het met 110 000 afgeneem.Gevolglik is 684 000 mense in die provinsie nou werkloos teenoor die 574 000 in die laaste kwartaal van verlede jaar.Die uitgebreide werkloosheidskoers (wat ontmoedigde werksoekers insluit) het van 41,3% tot 43,6% gestyg.Jong mense in die provinsie kry die swaarste, met werkloosheid onder di&eacute; groep wat op altesaam 60% staan.Bobby Stevenson, die Oos-Kaapse DA-woordvoerder oor finansies, het ges&ecirc; jong mense moet vaardighede leer wat in die arbeidsmark gesog is.Volgens hom beteken dit die onderwysstelsel in die provinsie moet dringend verbeter word.Hy het ook entrepreneurskap as &rsquo;n vorm van werkskepping beklemtoon.