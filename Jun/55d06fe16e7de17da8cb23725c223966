DIE besigheidseienaar weier om voornemende drywers verder op te lei omdat hy glo nog nie &rsquo;n sent vir sy dienste ontvang het nie.Nou benodig Jenovian Arends, eienaar van die Bay Driving School, sowat R350 000 om 100 drywers te laat uitpasseer met hul lisensies voor einde Julie, wanneer die Nelson Mandelabaai-munisipaliteit fase 1 van die ge&iuml;ntegreerde openbare vervoerstelsel (IPTS) wil bekend stel.Arends het reeds twee weke gelede die projek stopgesit omdat hy dit letterlik nie kan bekostig nie.Die lede van verskeie taxiverenigings het Maandag vergader met Retief Odendaal, burgemeesterskomiteelid oor begroting en tesourie, hoewel hulle eintlik met Athol Trollip, die burgemeester, wou praat.Die drywers is ywerig om verder opgelei te word en hulle vra nou vir Arends wat aan die gang is.&ldquo;Ek het die projek twee weke gelede geheel en al gestop totdat ek betaal word. &ldquo;Ek het reeds die eerste fase van hul opleiding uit my eie sak betaal &ndash; dit sluit die kode 14-leerling&shy;lisensies in, wat sowat R150 000 was. &ldquo;Om die tweede fase (die uitreiking van lisensies) uit te voer, kort ek enigiets van R350 000 tot R400 000 en dis onmoontlik, want ek het nie soveel nie,&rdquo; s&ecirc; Arends.Verder is &rsquo;n verslag aan die munisipaliteit oorhandig en &rsquo;n sperdatum van twee weke gestel om terugvoer te gee aan die diensverskaffer, drywers en verenigings.Christian King, voorsitter van die Northern Areas Taxi Operators&rsquo; Association (Natoa), s&ecirc; sy lede word nie direk geraak deur die vertraging nie omdat hulle net aangaan met hul daaglikse roetes. &ldquo;Retief het commit om persoonlik aandag te gee aan die saak en hopelik teen Vrydag weet ons wat gaan vir wat. Daar is nog baie training wat moet plaasvind,&rdquo; s&ecirc; King.Odendaal het op Maandag se vergadering ges&ecirc; &rsquo;n paar sake is geopperg, insluitend die niebetaling van sekere diensverskaffers.&ldquo;Die taxi-operateurs en leiersfigure van die Noordelike Areas het vergader met die IPTS-projekbestuurder en ander senior beamptes.&ldquo; &rsquo;n Mens kan s&ecirc; dat die projek tans &lsquo;groeipyne&rsquo; ervaar, maar dis net omdat ons baie streng is met die hele proses om te keer dat korrupsie nie by die agterdeur inglip soos vantevore nie,&rdquo; s&ecirc; Odendaal. Volgens Odendaal is daar vertragings met die verkrygingsproses en &rsquo;n paar probleme met van die ver&shy;skaffers, maar dit gaan nie noodwendig die bekendstelling van die IPTS vertraag nie.&ldquo;Ons mik steeds om die projek teen einde Julie te begin en ek sien nie hoe dit in di&eacute; stadium vertraag sal word nie. Ons moet dit maar net vinnig afhandel.&ldquo;Die betalings (aan diensverskaffers) is net &rsquo;n paar weke agter en nie iets soos ses maande nie.&rdquo;