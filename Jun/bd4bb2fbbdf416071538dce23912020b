GROOT vooruitgang is sedert Augustus 2016 gemaak om te verseker die Nelson Mandelabaai-metro kry in die 2017-2018-boekjaar &rsquo;n skoon ouditverslag.Dit was toe die nuwe koalisieregering beheer oor die Metro oorgeneem het.S&oacute; het Retief Odendaal, burgemeesterskomiteelid vir begroting en tesourie, gister ges&ecirc;. Dit volg nadat die Nelson Mandelabaai-metro &rsquo;n ongekwalifiseerde oudit&shy;mening vir die 2015-2016-boekjaar van die ouditeur-generaal (OG) ontvang het. &rsquo;n Ongekwalifiseerde ouditmening dui aan daar is g&rsquo;n finansi&euml;le wanvoorstellings nie, maar kwessies rondom prestasie word uitgelig.In die 2015-2016-boekjaar het die Metro hom skuldig gemaak aan die onre&euml;lmatige besteding van R3,3 miljard, en die vrugtelose en vermorste besteding van R49,6 miljoen.Odendaal het &rsquo;n plan voorgel&ecirc; wat alle kwessies aanroer wat die OG, Kimi Makwetu, uitgelig het. Volgens hom is &rsquo;n proses reeds aan die gang om onre&euml;lmatige besteding hok te slaan.Die kwessie rondom vrugtelose en vermorste besteding is egter nog nie aangepak nie.Hy het uitgelig hoewel die Metro ook besig is om vermorste water en elektrisiteit aan te pak, is hy steeds bekommerd daaroor.In die boekjaar onder bespreking het die Metro enorme waterverliese van 41,4% (R170 miljoen) en elektrisiteitsverliese van 12,5% (R291 miljoen) gely.Lance Grootboom, die voorsitter van die munisipale komitee oor openbare rekeninge (MPAC), het benadruk die verliese het oor baie jare opgehoop. Hy&rsquo;t veral die Metro se buitensporige, onre&euml;lmatige besteding uitgelig.Volgens hom was daar in die verlede &rsquo;n tekort aan ondersoekwerk na onre&euml;lmatige, asook vrugtelose en vermorste besteding. Die MPAC het egter nou &rsquo;n subkomitee wat maandeliks vergader en aanbevelings aan die raad doen oor afskrywings en wie daaroor verantwoording moet doen.Aanbevelings oor finansies word ook in &rsquo;n kwartaallikse verslag aan die munisipale raad gedoen.Nqaba Bhanga, mayco-lid vir menslike nedersettings, s&ecirc; die MPAC het nou, anders as in die verlede, die spasie om oorsig te doen.Hy voeg by dis die MPAC se plig om die regering tot verantwoording te roep.