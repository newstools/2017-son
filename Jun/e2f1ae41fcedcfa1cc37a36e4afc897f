&rsquo;N MAN het &rsquo;n maatskappy glo uit meer as R4 miljoen bedrieg.Marius Hermanus (44) het Donderdag sy eerste verskyning in die Bellville-handelshof gemaak op 20 aanklagte van diefstal en 20 klagte van bedrog.Die klaer is Mark Anthony, die uitvoerende hoof van Prime Factors SA (PFSA) in Bellville. PFSA is &rsquo;n privaat maatskappy wat onder meer spesialiseer in faktorering (&rsquo;n Besigheid verkoop sy debiteure aan &rsquo;n derde party teen &rsquo;n afslag om in sy huidige en onmiddellike kontantbehoeftes te voorsien.)Hermanus, van Mandalay in Kaapstad, het sedert April 2013 besigheid met PFSA gedoen onder die entiteit MA Hermanus General Trade, wat gehandel het as All Wrap en Mpact. Hermanus was die direkteur van All Wrap, wat verpakkingsmateriaal aan groothandelaars in die Wes-Kaap verkoop het.All Wrap en Mpact het dienste aan hul kli&euml;nte gelewer waarna &rsquo;n faktuur opgestel is vir betaling. Volgens die hofdokumente het All Wrap en Mpact hul debiteure, oftewel &ldquo;fakture&rdquo;, aan PFSA teen &rsquo;n afslag verkoop.VerpligPFSA het toe &rsquo;n Standard Bank-rekening geopen waarin All Wrap se debiteure hul betalings moes doen. Hermanus en PFSA het &rsquo;n ooreenkoms aangegaan waarvolgens Hermanus verplig was om di&eacute; bankbesonderhede aan die verskillende debiteure te verskaf vir betalings. Tydens Februarie 2016 het Hermanus glo aan PFSA, nie uit sy eie wil nie, maar op grond van noodsaaklikheid, ges&ecirc; dat hy bedrieglike, fiktiewe of vergrootte fakture aan PFSA voorgel&ecirc; het vir die doel van faktorering.Hy het dit ook glo aan PFSA duidelik gemaak dat van die debiteure hul fakture se betalings direk in sy (Hermanus se) bankrekeninge gemaak het. Dit was betalings wat aan PFSA gefaktoreer is en betalings wat dus aan PFSA gemaak moes word.Dit het glo aan die lig gekom dat hy 19 fake fakture ter waarde van R2 517 544 en 21 vergrootte fakture ter waarde van R2 398 488 aan PFSA gegee het. Die saak teen Hermanus is uitgestel vir nadere besonder&shy;hede. Hy verskyn weer op 18 Julie in die handelshof.