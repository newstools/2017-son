&rsquo;N HUIS se ruite is glo deur bendelede uitgegooi en &rsquo;n man is met &rsquo;n graaf aangerand.Volgens inwoners van Wesbank, Malmesbury, het cops gesien wat gebeur het, maar het niks gedoen nie.Volgens Leandre van Wyk (25) van Malmesbury was &rsquo;n klomp van hulle vroeg verlede Saterdagoggend van Hennie se Pub in Wesbank, Malmesbury, op pad huis toe.&ldquo;Ons was by &rsquo;n dans en het huis toe gestap. &ldquo;Agt bendelede wou ons rob en die polisie het langs ons kom stop en niks gemaak nie.&ldquo;My hare is uit my kop getrek en hulle het aangegaan met my niggies en ons boyfriends.&rdquo;Van Wyk vertel die polisie het ges&ecirc; hulle moet huis toe gaan en die bendelede is agter hulle aan.&ldquo;Ons huis se ruite is uitgegooi en die cops het steeds niks gemaak nie. Die glas het op my tweejarige kind geval.&rdquo;Sy s&ecirc; die polisie wou ook nie sake vat toe hulle dit wou maak nie.&ldquo;Hulle het in hul voertuie geklim en gery.&rdquo;Sy vertel die Saterdagmiddag was daar &rsquo;n rugby derby aan tussen Wesbank en Never Despair.&ldquo;Op pad veld toe het dieselfde bende my boyfriend, Ashwin Adams (29), met &rsquo;n graaf oor die kop geslaan.&rdquo;Van Wyk vertel die cops wou steeds nie help nie.Sy s&ecirc; iets moet gedoen word om van die bendes ontslae te raak, want hulle het kinders wat hulle grootmaak.Volgens kapt. FC van Wyk, &rsquo;n polisiewoordvoerder, het polisie van Malmesbury patrolliewerk gedoen toe iemand vir hulle kom s&ecirc; het twee meisies is besig om te baklei.&ldquo;Die cops het die twee meisies gestop. Die een, Lean&shy;dre, het &rsquo;n ander meisie, &ldquo;Warries&rdquo;, aangerand.&ldquo;Daar was nooit ander bendes betrokke nie. Dit was net die twee meisies.&rdquo;Volgens Van Wyk wou die eienaars wie se ruite stukkend gegooi is nie &rsquo;n saak maak nie.Van Wyk s&ecirc; hulle weet nie van iemand wat met &rsquo;n graaf aangerand is nie.Mense wat die saak verder wil opneem, kan met die stasiebevelvoerder praat, s&ecirc; hy .