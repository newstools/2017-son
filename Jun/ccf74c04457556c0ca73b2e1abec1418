DIT is die taak van die departement van menslike nedersettings om huise aan arm mense te verskaf. Die stinkrykes kan hul eie man&shy;sions en weelde bekostig. Net so kan die ryk middelklas hul eie warm nessies subsidieer. Die armste van die armes voer &rsquo;n onmens&shy;like sukkelbestaan deur plakkery. Shack settlers. Dis dieselfde mense op wie politicians staatmaak vir die kruisie op die stembrief.Wanneer dit egter by die toekenning van huise kom, staan hulle agter in die ry. Hulle word dan die vergete massa. Die kernbesigheid van enige regering is die mense. Batho Pele.S&oacute; lees die glansplakkate en baniere van baie munisipaliteite. Dit verwoord hul visie en missie.Maar die mense wat die human settlements-departement run, is juis die culprits wat ons mense in die mees onmenslike omstandighede laat woon. Huisloses en grondloses is die nuwe settlers.One settler, one shack! Dis hoe behuisingsake werklik staan in my geliefde Mzansi. Miljoene mense sit steeds sonder huise, sonder heenkome in die land van hul voorvaders. Watter skande, soveel jaar nadat die Freedom Charter by Kliptown aanvaar is. Watter skande vir ons demokraties verkose korrupte regering dat ons mense steeds sonder &rsquo;n basiese reg soos behuising, veiligheid en &rsquo;n lewe sonder kommer sit! Hoe het ons nou weer gesing doer in die jare 80&rsquo;s?&ldquo;Forward we shall march to a people&rsquo;s government. There shall be houses, security and comfort...&rdquo;Ons was t&oacute;&eacute; nat-agter-die-ore-klongens en midde in die politieke opstande. Ons klaagliedere het egter nooit einde gekry nie. En ons, die jong leeus van daai tyd, het geglo die ANC-leiers, wat deur ons beskou is as die regering in ballingskap, sal ons menswaardigheid terug besorg. Ons het geglo die ANC sou ons uit die slawehuis van die plakkerskamp lei. Ek onthou my vriend Ab&egrave; Stuurman, hoe hy in die voorste linie getoyi-toyi het... Ek onthou hoe hy deur apartheid se veiligheidspolisie gejag is... Abe is vroe&euml;r vanjaar dood sonder die reg om ooit &rsquo;n huis te kon besit. Hy het &rsquo;n swerwer geword.Hy moes op vrugteplase gaan werk en is aan die genade van die boer oorgelaat vir huisvesting. My vinger van beskuldiging wys in die rigting van die ANC-regering wat Ab&egrave; gefaal het. Dis dieselfde regering wat steeds duisende mense faal. Net soos hulle vir vriend Ding Melite gefaal het.Hy het dit toe ook nie gemaak na die veiligheid van sy eie huis nie. Tuberkulose was sy lot. N&aacute; meer as twee dekades van kunsmatige vryheid het baie huisloses nooit regtig ge-settle nie. Ons omstandighede is steeds di&eacute; van kinders van slawe, sonder grond in ons eie land.Ons mense bou hul bestaan op die ashoop. Die regering noem dit menslike nedersettings. Ons word steeds op die vlaktes ge-dump. Dakloses moenie meer settle vir minder as hul geboortereg nie. Dis tyd om meer van die regering te eis as net ons burgerreg. Ons is moeg daarvan om in die ry te staan vir die sogenaamde &ldquo;starter packs&rdquo; elke keer wanneer ons deur die elemente ontwortel word en tydelike skuiling in gemeenskapsale en kerke kry. Ons reg om &rsquo;n ordentlike bestaan te voer, kan nie meer net soos simkaarte geaktiveer of gedeaktiveer word nie. Ons mense wil h&ecirc; daar moet huise gebou word. Om in &rsquo;n shack te woon, is nie Batho Pele nie. Om &rsquo;n derdeklas-bestaan te voer, is nie vryheid nie. Deur die huidige ANC-regering van Zuma by die stembus te ontsetel, is dalk die eerste tree na &rsquo;n toekoms waar &ldquo;die mense&rdquo; pleks van kripvreters eerste gestel word.