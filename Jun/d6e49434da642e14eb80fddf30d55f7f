MET Hashim Amla en Imran Tahir aan die spits het Suid-Afrika se krieketspan perfek weggespring in die toernooi om die Champions Trophy.Die Proteas het hul eerste wedstryd gister op die Oval in Londen baie maklik met 96 lopies teen Sri Lanka gewen.Suid-Afrika het wel met rukke en stote gespeel, maar dit was steeds meer as genoeg om Sri Lanka te troef.Amla se honderdtal het die ruggraat van Suid-Afrika se kolfbeurt van 299/6 gevorm.Sri Lanka is binne 41,3 boulbeurte vir 203 lopies uitgeboul n&aacute; &rsquo;n goeie begin.Die Proteas was aanvanklik onder druk in die veld, maar danksy puik veldwerk deur veral AB de Villiers, en Tahir se boulwerk, het die situasie skielik drasties verander.Tahir (4/27) was verwoestend in die middelbeurte. Dit het gelyk asof hy met elke aflewering &rsquo;n paaltjie kon vat.Die 103 lopies wat Amla van 115 aflewerings aangeteken het. was die kolfhoogtepunt.Met di&eacute; vertoning het Amla die speler geword wat die vinnigste by 25 ODI-honderdtalle uitgekom het. Hy het dit in sy 151ste kolfbeurt bereik.Amla het sy beurt versigtig begin, maar toe versnel. Daar was asemrowende houe onder sy vyf viere en twee sesse.Faf du Plessis (75, 70bb) het Amla goed ondersteun, maar die Proteas se kolfaanslag het tussen die 35ste en 45ste boulbeurt momentum verloor. JP Duminy (38*, 20b) het egter die beurt netjies met &rsquo;n waardevolle stukkie kolfwerk afgerond.