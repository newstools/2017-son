SUID-AFRIKA wil nou skoonskip maak in die toetsreeks teen &shy;Frankryk.Die Springbokke het in die eerste twee toetse op oortuigende wyse met die Hane in Pretoria (37-14) en Durban (37-15) afgereken.Les Bleus het met &rsquo;n verswakte span &ndash; sonder hul sterre van Toulon en &shy;Clermont &ndash; in die eerste toets gespeel.Die verwagting was dat Guy &shy;Nov&eacute;s (afrigter) se span baie sterker in die tweede toets sou wees.Sy eweknie Allister Coetzee se span het met &rsquo;n voortreflike vertoning vorendag gekom wat &rsquo;n reekssege van 2-0 verseker het. Die Bok-breier sal nou alles in die stryd wil werp om die toetsreeks met 3-o te wen.Toetie sal dus nie aan sy beginspan vir Saterdag se derde toets op Ellispark in Johannesburg wil verander nie. Hy het egter bevestig dat Oupa Mohoje Saterdag in die tweede toets harsingskudding opgedoen het.Mohoje is reeds in die 13de minuut deur Jean-Luc du Preez op vaskop-flank vervang.Die 21-jarige het hom goed van sy taak gekwyt. Hy behoort dus in die derde toets in Mohoje se plek in die nr. 7-trui te begin.Jesse Kriel is weer fiks nadat hy in die eerste toets harsingskudding opgedoen het. Lionel Mapoe het in Kriel se afwesigheid &rsquo;n skaflike vertoning op buitesenter gelewer.Die 28-jarige Lion-senter verdien dus weer &rsquo;n kans in die nr. 13-trui saam met Jan Serfontein in die &shy;middelveld.Daarteenoor was &shy;Raymond Rhule tot dusver in sy twee toetse vir die Bokke baie wisselvallig en het hy nog nie heeltemal op die vleuel oortuig nie.Sy eweknie van Frankryk, Virimi Vakatawa, het hom Saterdag verspot maklik geklop. Dillyn Leyds verdien nou &rsquo;n kans..