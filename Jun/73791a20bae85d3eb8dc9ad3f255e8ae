AGTTIEN jaar vir 62 &ldquo;dodelike skoppe&rdquo;.D&iacute;t is wat die internasionale kunstenaar Zwelethu Mthethwa gister in die Kaapse hooggeregshof opgel&ecirc; is vir die moord op Nokuphila Kumalo (23), &rsquo;n prostituut.Regter Patricia Goliath het Mthethwa op 16 Maart skuldig bevind op aanklag van moord op Kumalo. Hy het Kumalo op 14 April 2013 in Woodstock geskop en op haar getrap, wat tot haar dood gelei het. Die voorval is op kringtelevisie vasgevang en is as bewysstuk deur die hof aanvaar. In die opname kan gesien word hoe Mthethwa in sy Porsche stilhou, uitklim, Kumalo aanrand en dan weer in sy kar klim en die toneel verlaat.Die motief vir die moord is nooit bekend gemaak nie. Mthethwa het ook nooit in die verhoor getuig nie, maar hy het skuld ontken.&ldquo;Die geweld teen vroue en kinders is ongehoord hoog. Die vonnis moet as &rsquo;n afskrikmiddel vir ander misdadigers dien,&rdquo; het Goliath in haar vonnisoplegging ges&ecirc;.Sy het die aanval op Kumalo as skrikwekkend en gruwelik beskryf.&ldquo;Sy was &rsquo;n weerlose vrou en die aanval was unprovoked.&ldquo;Hy het genoeg tyd gehad om hom te besin, maar was determined om haar aan te val en het haar meer as 60 keer geskop.&ldquo;Tussen die skoppe het hy opgehou en gerus en dan weer aangegaan, wat &rsquo;n aanduiding was van sy gebrek aan respek vir haar,&rdquo; het Goliath opgemerk.Sy het daarop gewys dat Kumalo se lewer in twee geskeur was.Mthethwa het nooit getuig of aangedui hoekom hy so kwaad was nie.&ldquo;Hy het volgehou dat hy dronk was, maar die footage wys duidelik dat hy nie onder die invloed was nie.&ldquo;Hy wou die hof daarmee mislei en het nie die hof in sy vertroue geneem nie,&rdquo; het Goliath ges&ecirc;.Volgens haar is die feit dat Mthethwa &rsquo;n bekende kunstenaar is, nie &rsquo;n rede om af te wyk van die voorgeskrewe vonnis van 15 jaar nie. Sy het hom tot 18 jaar gevonnis.