DIE nagmerrie-toer van Suid-Afrika A se krieketspan duur voort.Suid-Afrika A sal die Engelse Leeus beslis nie vanaf Woensdag op St. Lawrence in Kent in die vierdaagse wedstryd met vertroue kan pak nie.In die laaste van twee opwarmingswedstryde is Suid-Afrika A Vrydag in Arundel met &rsquo;n beurt en 50 lopies deur &rsquo;n verswakte Sussex afgeransel.Op di&eacute; vertoning geoordeel wag n&oacute;g &rsquo;n pak slae teen die Engelse Leeus.Die Leeus het ook die eendaagse reeks teen Suid-Afrika A met 2-0 gewen (een wedstryd het nie &rsquo;n uitslag opgelewer nie).Veral die kolfwerk van Suid-Afrika A, wat deur Shukri Conrad afgerig word, was Vrydag uiters swak.Suid-Afrika A het op di&eacute; dag 14 paaltjies verloor. Eers is die toerspan vir &rsquo;n skamele 185 lopies uitgeknikker toe hy sy laaste 4 paaltjies ingeboet het en toe is hy vir 223 lopies in sy opvolgbeurt uitgeboul.Khaya Zondo het darem veggees gewys met sy beurt van 95 lopies (173 b, 10x4).Wiaan Mulder het 42 lopies bygedra, maar die res van die kolwers wou so gou moontlik terug op die pawiljoen kom.Mulder het ook skaflik geboul in Sussex se kolfbeurt.Will Beer en Abidine Sakande was die boulers wat hulself gate uit geniet het. Hulle het saam 13 paaltjies ingeoes. Teen Beer se bybreke het dit gelyk of die kolwers Helen Zille se danspassies probeer naboots.