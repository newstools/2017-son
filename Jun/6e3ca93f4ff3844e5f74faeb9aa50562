STUART Baxter, die afrigter van Bafana Bafana, reken Saterdag se oorwinning oor Nigeri&euml; gee Suid-Afrika weer hoop.Baxter-hulle het teen alle verwagtinge die Super Eagles in &rsquo;n kwalifiseringswedstryd vir 2019 se Afrikabeker-toernooi met 2-0 geklop.&ldquo;D&iacute;t kan beslis die begin van groter en beter dinge wees vir Suid-Afrikaanse sokker,&rdquo; het Baxter ges&ecirc;.&ldquo;Dis belangrik dat ons nou hierop voortbou.&rdquo;Di&eacute; sege was Bafana Bafana se eerste in &rsquo;n amptelike stryd teen Nigeri&euml;.En dit is nie asof die tuisspan nie al hul sterre ingespan het nie.Kelechi Iheanacho (Manchester City), Wilfred Ngidi en Ahmed Musa (albei Leicester City) en Alex Iwobi (Arsenal) het almal teen Bafana Bafana gespeel.Dit is juis waarom die Brit die sege as een van sy beste oomblikke in sy loopbaan beskou.&ldquo;Ek dink die manier hoe ons die sege vermag het, beteken vir ons baie,&rdquo; het Baxter ges&ecirc;.&ldquo;Die lang reis na Wes-Afrika en die kort tyd wat ons gehad het om voor te berei, is wat dinge so emosioneel maak.&ldquo;Ons het die stryd goed benader en die gunsteling uitoorl&ecirc;. Dis iets baie spesiaal.&rdquo;Terselfdertyd het Baxter sy spelers herinner dat een swaeltjie beslis geen somer maak nie.Baxter het ges&ecirc; hulle moenie te opgewonde raak nie.&ldquo;Dis belangrik dat ons gefokus bly, met ons voete op die grond,&rdquo; het hy bygevoeg.Bafana Bafana hervat eers volgende jaar in Maart hul Afrikabeker-verpligtinge met &rsquo;n stryd teen Libi&euml;.Baxter-hulle verskuif hul aandag nou na 2018 se W&ecirc;reldbeker-kwalifiseringsveldtog.Bafana Bafana speel op 28 Augustus in &rsquo;n wegwedstryd teen Kaap Verde.