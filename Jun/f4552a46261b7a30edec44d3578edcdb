LADISMITH. &ndash; In onnodige rou gedompel.S&oacute; kan die seer van die kinders en familie van Matthew &ldquo;Martiens&rdquo; Linnerts (53) beskryf word nadat hy op Jeugdag doodgesteek is.Die skokvoorval het in Rocco Ferusstraat in &shy;Sakkiesbaai plaasgevind.Die verdagte is glo onlangs uit die tronk vrygelaat.Dit het sy drie seuns, Julian, Mortr&egrave; en Re-Shaun, vaderloos gelaat op Vadersdag.Dis glo juis sy liefde vir sy medemens wat tot sy dood bygedra het.Sy broer, Abraham, vertel: &ldquo;Hy was lief om vir mense herberg te gee. As iemand slaapplek gesoek het, was Martiens die een wat &rsquo;n kamer sou afstaan. &ldquo;En nou het die stryery tussen hom en sy loseerder (die verdagte) sy dood gekos. &ldquo;Hy is met &rsquo;n mes gesteek.&rdquo;Sy suster, Johanna, vertel: &ldquo;Hy was &rsquo;n saggeaarde man en lief vir sy kinders en sy medemens. &ldquo;Hy het met twee krukke oor die weg gekom en ek moes sy wasgoed was en hom help. Sy vrou is oorlede.&rdquo;AO Jannie Cedras, &rsquo;n polisiewoordvoerder, s&ecirc;: &ldquo;Matthew Linnerts (53) is by sy huis deur die verdagte in die bors gesteek. &ldquo;Die voorval het gebeur nadat die twee in &rsquo;n stryery in die oorledene se huis betrokke was. &ldquo; &rsquo;n Nadoodse ondersoek sal gehou word en die verdagte sal in die landdroshof in Ladismith verskyn.&rdquo;