DIS amptelik. Wes-Kaapse munisipaliteite weet beter as ander provinsies hoe om met geld te werk.Dit het Woensdag in die ouditeur-generaal, Kimi Makwetu, se verslag uitgekom.Anton Bredell, Wes-Kaapse &shy;minister van plaaslike regering, s&ecirc; uit 30 munisipaliteite in die provinsie het 24 skoon oudits gekry. Dis &rsquo;n 80%-sukseskoers in die boekjaar 2016-2017.Hy s&ecirc; die Wes-Kaap se metro, 5 distriksmunisipaliteite en 24 plaaslike munisipaliteite is deur &shy;Makwetu geoudit.Die tweede beste provinsie is KwaZulu-Natal met 18%, het Makwetu aangekondig.Bredell s&ecirc; twee jaar gelede het net 18 Wes-Kaapse munisipaliteite skoon oudits gekry en in 2009 het geen munisipaliteit &rsquo;n skoon oudits gehad nie. Hy s&ecirc;: &ldquo;Ons is baie bly oor die groot verbetering. Dit was net moontlik deur spanwerk van plaaslike, distriks- en provinsiale beamptes.&rdquo;&ldquo;Gegewe wat in die munisipaliteite ge&euml;rf is, is daar altyd plek vir verbetering. Maar ons glo ons munisipaliteite verskaf aan hul gemeenskappe die beste dienste moontlik binne die begrotings wat hulle kry.&rdquo;Masizole Mnqasela, DA-LPP en voorsitter van die staande komitee van plaaslike regering, meen die skoon oudits wys di&eacute; party kan goed regeer. Hy s&ecirc;: &ldquo;Ek doen &rsquo;n beroep op min. Bredell om dringend in te gryp by die tekortkominge van die ses munisipaliteite wat nie skoon oudits gekry het nie.&rdquo;