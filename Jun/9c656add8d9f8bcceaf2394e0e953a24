STUART Baxter (afrigter) se Suid-Afrikaanse sokkerspan het gister in Uyo, Nigeri&euml;, vir &rsquo;n reuse-opskudding gesorg deur die Super Eagles in &rsquo;n kwalifiseringswedstryd vir 2019 se Afrikabeker-reeks met 2-0 te klop.Bafana Bafana het in die eerste helfte nie juis oortuig nie en het toegelaat dat die sterbelaaide tuisspan sake dikteer. Die SA span het aanvanklik diep gespeel met net Tokelo Rantie as voorspeler.In die tweede helfte het die SA span meer gewaag, maar Nigeri&euml; het steeds die oorhand gehad.Toe kom die oomblik wat die gang van die wedstryd heeltemal sou verander.Ramahlwe Mphahlele het met die bal langs die regtervleuel afbeweeg en &rsquo;n uitstekende dwarsskop doelhok toe gestuur. Rantie het uitstekend met die kop afgerond.Nigeri&euml; met sy Engelse Premierliga-sterre soos Wilfred Ndidi (Leicester), Alex Iwobi (Arsenal) en Kelechi Iheanacho (Man City) het alles in die stryd gewerp om Bafana Bafana te uitoorl&ecirc;.In die 81ste minuut het die plaasvervanger Percy Tau Nigeri&euml; se verdedigers behoorlik ore aangesit. Met net die doelwagter, Daniel Akpeyi, om te klop, het die Mamelodi Sundowns-ster geen probleem gehad nie.Suid-Afrika het &rsquo;n kans gekry om sy telling te vergroot, maar Themba Zwane het twee keer die regop paal getref nadat die skeidsregter reeds geklop was.Bafana Bafana het nou saam met Libi&euml; hul eerste wedstryd in die kwalifiseringsgroep E gewen.Die span van Noord-Afrika het die Seychelle met 5-1 verniel. Bafana Bafana en Libi&euml; kom nou in Maart in die tweede groepwedstryd teen mekaar te staan.Baxter kan met groot vertroue uitsien na hierdie stryd.