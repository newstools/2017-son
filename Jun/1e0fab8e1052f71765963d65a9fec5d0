DIE Athlone-landdroshof het konst. Alvin &shy;Fortuin (44) Donderdag op borgtog van R1 000 vrygelaat.Fortuin staan tereg op vyf klagte &ndash; korrupsie, diefstal, aanranding, wederregtelike inmenging en dwarsboming van die gereg.Hy is Woensdag by die Athlone-polisiestasie deur die Valke gearresteer.Die landdros het Fortuin se borgtog op R1 000 gestel, waarteen die staatsaanklaer geen beswaar gemaak het nie.Fortuin het die oortredings na bewering tussen 2015 en 2016 gepleeg terwyl hy as &rsquo;n ondersoekbeampte in diens van die polisie was.In die klagstaat word beweer dat Fortuin vir &rsquo;n voormalige sakevennoot van Mohammed Uddin, &rsquo;n Pakistanse winkel&shy;eienaar in Belgraviastraat, gewerk het om Uddin uit die besigheid te dryf.Daar word beweer dat Fortuin sigarette, kruideniersware en R5 700 by Uddin gesteel het. Hy het Uddin glo op vals klagte van afpersing en diefstal aangehou.Tydens sy arrestasie is Uddin glo deur Fortuin geskop.Fortuin het na bewering probeer om R15 000 uit Uddin se familie te kry sodat hy nie aangehou hoef te word nie.Toe Uddin nie met geld &shy;vorendag kon kom nie, is hy na die Pollsmoor-gevangenis gestuur tot sy vrylating in September 2015. Fortuin is gewaarsku om op Woensdag 7 Junie in die Bellville-handelshof te verskyn.