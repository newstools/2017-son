DIE grootste oorsaak van misdaad, gangsterism en dwelmmisbruik l&ecirc; in gebroke huishoudings.S&oacute; s&ecirc; Riaan Engelbrecht (35), &rsquo;n oud-dwelmverslaafde van Elsiesrivier in die Kaap. Hy was &rsquo;n 16-jarige leerder met potensiaal toe hy sy pa tragies verloor het.&ldquo;N&aacute; sy afsterwe het dinge vir my uitmekaar geval. Ek was in gr. 11 en was 17 jaar oud toe ek besluit het om die skool te verlaat.&ldquo;Ek het rebellious begin raak oor dinge in ons huishouding nie meer so goed gegaan het nie.&rdquo;Hy het met dagga begin eksperimenteer en toe later met tik. Hy het by bendebedrywighede betrokke geraak en was drie maande in die Goodwood-gevangenis.&ldquo;Tik het my lewe so oorgevat dat ek later begin hallusineer het.&rdquo; Hy het later sy vrou, Lucinda, ontmoet en hy het hom bekeer.Drie maande n&aacute; sy bekering is hulle getroud. &rsquo;n Jaar daarna het hy weer in dwelms verval.&ldquo;Ek het my kinders, Lauren-lee (9) en Riana (4), begin afskeep en ek kon sien wat dit aan Lauren-lee doen. Sy het gedragsprobleme begin ontwikkel.&ldquo;My redding het gekom toe ek apostel Deon Klein van die Sent to Serve Ministries in Elsiesrivier ontmoet het ... Ek en Lucinda het ons weer bekeer en ek is nou al vier jaar sonder dwelms.&rdquo;Engelbrecht, wat &rsquo;n evangelis in hul kerk is, beplan om later &rsquo;n boek oor sy lewe te skryf om jong mense te inspireer.Sy raad aan ouers is: &ldquo;Moenie jul kinders curse as hulle by bendes en dwelms betrokke raak nie. Bid eerder vir hulle en ondersteun hulle. Daar is hoop.&rdquo;