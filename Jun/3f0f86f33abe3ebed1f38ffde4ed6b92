HOEWEL die vier skole in die bendegeteisterde Lavender Hill gister heropen het, het die kinders nog in groot getalle tuis gebly.Die skole is sedert laas week gesluit uit vrees vir die skool-personeel en leerders se lewe nadat bende&shy;geweld weer in die gebied opgevlam het.Die Wes-Kaapse onderwysdepartement (WKOD) se woordvoerder, Millicent Merton, het gister bevestig leerders en onderwysers is terug by &aacute;l vier skole.&ldquo;Daar is &rsquo;n sterk polisieteenwoordigheid en ons het &rsquo;n program in plek vir die leerders om agterstallige skoolwerk in te haal.&rdquo;Maar talle leerders se werk gaan nog verder agter raak omdat hulle nie gister vir hul klasse &shy;opgedaag het nie.&rsquo;n Onnie by Hillwood Prim&ecirc;r wat verkies om anoniem te bly, s&ecirc; net 35% van die leerders was gister teenwoordig.&ldquo;Ons leerkragte en leerders ontvang tans berading.&ldquo;Dit is &rsquo;n abnormale sit&shy;uasie by ons skool.&rdquo;Nog &rsquo;n onderwyser by di&eacute; skool s&ecirc; die WKOD het Dinsdag op &rsquo;n vergadering hul veiligheid &shy;gewaarborg en ges&ecirc; hulle m&oacute;&eacute;t die skole vandag heropen. Lameez Raymaney, die hoof van die Prince George Prim&ecirc;re Skool, s&ecirc;: &ldquo;Ek het vandag 68% van die leerders by die skool. Ons het SMS&rsquo;e aan die ouers gestuur om hulle te verwittig die skool is oop.&ldquo;Die polisie en die WKOD se amptenare is vandag by ons skool teenwoordig.&ldquo;Die WKOD se metro-suid-direkteur, Wayne van Harte, het ons verseker hy sal sekere maatre&euml;ls instel wat die veiligheid in die skole sal waarborg.&ldquo;Ons sal m&ocirc;re op &rsquo;n vergadering met hom kan vasstel of sy planne werk.&ldquo;Die gangsters is nou rustig hier &shy;omdat die polisie &shy;sigbaar is.&rdquo;Faseeg Manie, hoof van die Ho&euml;rskool Lavender Hill, wou nie kommentaar lewer nie, maar Merton het bevestig 70% van die leerders was daar en 46% was by Levana Prim&ecirc;r.Volgens &rsquo;n bron is dit die Fast Guns wat met die &shy;Mongrels en Corner Boys by gewelddadige gevegte betrokke is. Dit gaan na verneem word daaroor dat een van die Fast Guns se lede onlangs dood&shy;geskiet is en nou soek hulle wraak.