SY IS die moeder van alle storms. Terwyl sommige werk&shy;gewers hul werkers gister afgegee het, moes ander &shy;werkers van hul werkperseel ontruim word.Die Cavendish Square-winkelsentrum in Claremont moes gister sy deure toekap toe stukke van die dak ingestort het.&rsquo;n Werker wat anoniem wil bly, vertel gister aan Son dit was &rsquo;n normale werkdag vir haar totdat sy harde geluide gehoor het.&ldquo;Die volgende oomblik het ons net &rsquo;n aankondiging gehoor dat ons die perseel moet ontruim.&ldquo;Ek was so bang, want wat as iemand seerkry?&rdquo;Volgens die werker het die P4-parkeerdak ook ingegee.&ldquo;Mense se karre is beskadig. Maar wat kon hulle doen? Ons almal is gewaarsku. At least kan ons vroeg huis toe gaan.&rdquo;In &rsquo;n soortgelyke voorval wat by die Mr Price-gebou in Somerset-Wes afgespeel het, moes werkers ook vroeg oppak nadat die dak ingegee het.Geen beserings aangemeld nie. Volgens Richard Bosman, die Stad Kaapstad se direkteur vir veiligheid en sekuriteit, is Cavendish-straat tussen Protea- en Warwick-straat gesluit en &shy;Vineyardweg tussen Cavendish- en &shy;Dreyerstraat asook Warwickstraat tussen &shy;Cavendish-straat en Piersweg.