JOHANNESBURG. &ndash; Jong mense moet hul eerste sek&shy;suele ervaring so lank as moontlik uitstel.S&oacute; s&ecirc; die Gautengse onderwysdepartement nadat dit aan die lig gekom het dat di&eacute; provinsie die meeste swanger leerlinge in 2016 gehad het &ndash; 4 446 leerlinge was in Gauteng swanger.Die tweede meeste leer&shy;linge, 2 429, het in die Wes-Kaap swanger geword.&ldquo;Dit is nie ons wens dat leerlinge die lewe skenk terwyl hulle nog op skool is nie, want die verantwoordelikheid van ouerskap het &rsquo;n negatiewe invloed op hul vermo&euml; om hul studies voort te sit,&rdquo; s&ecirc; Oupa Bodibe, die waarnemende woordvoerder van die Gautengse onderwysdepartement.Die swangerskapsyfer onder leerlinge het wel sedert 2014 nasionaal afgeneem. Luidens &rsquo;n dokument van die departement van basiese onderwys was daar in 2014 altesaam 18 357 leerlinge swanger, 15 504 in 2015 en 9 639 in 2016. Die syfer vir 2016 is egter sonder Mpumalanga se statistieke &ldquo;omdat dit nog nie beskikbaar is nie&rdquo;.Die provinsies se lys van swangerskappe in 2016 lyk so: Oos-Kaap: 106, Vrystaat: 487, Gauteng: 4 446, KwaZulu-Natal: 827, Limpopo: 828, Mpumalanga: Nog nie beskikbaar nie, Noord-Kaap: 157, Noordwes: 359 en Wes-Kaap: 2 429. Die totaal is 9 639. &ndash; Netwerk24