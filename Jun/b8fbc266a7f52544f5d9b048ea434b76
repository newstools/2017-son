MEER as 1 200 ontstoke inwoners wat keelvol vir die ho&euml; voorkoms van moord in Patensie is, het gister &rsquo;n griefskrif aan landdros Una Rens by die plaaslike landdroshof oorhandig.Twee verdagtes het ten tyde van die vreedsame optog op aanklag van moord in die hof verskyn, maar albei sake is tot 13 Junie uitgestel.Lede van die gemeenskap het op 28 Mei tot geweld oorgegaan toe hulle die huis van die verdagte in die moord op Mo&shy;nique du Plooy aan die brand gesteek het.Du Plooy (26) en haar vriend (30) het op 28 Mei omstreeks 02:00 na &rsquo;n huis in Rooikloofstraat in Rama&shy;phosa Village, Patensie, teruggekeer.Hulle het glo in &rsquo;n woordewisseling betrokke geraak en die verdagte het Du Plooy toe na bewering doodgesteek.Volgens kapt. Gerda Swart, &rsquo;n polisiewoordvoerder, het lede van die gemeenskap die verdagte se huis aan die brand gesteek. Een van sy familielede se meubels het ook in vlamme opgegaan. Omtrent &rsquo;n uur en &rsquo;n half n&aacute; die moord op Du Plooy is Lwando Swepu (30) ook in Ramaphosa Vil&shy;lage vermoor. Swepu is 03:30 met verskeie steekwonde in Tierstraat aangetref.Die 26-jarige verdagte is dieselfde dag omstreeks 15:00 by &rsquo;n stapplek in Hankey in hegtenis geneem.Volgens Swart het Alwethu Mboniswa, die verdagte, &rsquo;n taxi na die Baai probeer vat, maar glo in &rsquo;n stadium teenoor die taxibestuurder gebieg.Die bestuurder het die inligting aan die polisie oorgedra en Mboniswa is kort daarna aangekeer.Amos Mabukane, &rsquo;n plaaslike ANC-raadslid, s&ecirc; op die dag van die voorvalle was daar net een polisievoertuig in Patensie.Volgens hom is drank en dwelms groot oorsake van moord. Hy is ook ontevrede oor seisoenale werkers wat van Lesotho, Zimbabwe en die Transkei na Patensie kom om vrugte te pluk.Mabukane beskuldig die polisie van swak beplanning omdat hulle nie vasstel of buitelanders &rsquo;n kriminele rekord het voordat hulle die dorp betree nie.Volgens hom het hulle die polisie &rsquo;n maand gegee om meer beamptes en voertuie in te roep. As dit nie gebeur nie, sal Patensie volgens hom op lockdown geplaas word.Basil Jafta, &rsquo;n gemeenskapslid, s&ecirc; die gemeenskap soek groter polisiesigbaarheid.&rsquo;n Buurtwag sal ook nou volgens Jafta gestig word om die polisie te help.Swart het bevestig dat geen voorvalle van geweld tydens gister se optog plaasgevind het nie.