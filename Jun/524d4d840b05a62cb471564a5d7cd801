AL IS die pyn nog daar, het sy peace gemaak dat haar kind in &rsquo;n beter plek is.Cindy Woodward, die mammie van Zahnia, die ses maande oue baba wat koelbloedig in Ocean View &shy;vermoor is, het buite die Simonstad-landdroshof vertel sy is dankbaar haar dogtertjie se saak loop nou vinnig.Zahnia is op die drumpel van Oujaarsdag 2016 in Ocean View doodgeskiet.Haar pa, Bradley &shy;Robyn, is gewond toe hulle in die kruisvuur van strydende bendes beland het.Zahnia het op haar d&ecirc;rra se skoot gesit terwyl hulle gewag het dat Cindy van die werk af moet kom.Die kleinding is in die kop getref en vier ander slag&shy;offers is gewond.Christopher September (32), Larry Johnson (20), Tashwill Kriel (32) en Morn&eacute; May (18) het gister weer in &rsquo;n stampvol hof op aanklag van moord en poging tot moord verskyn.Die vier het gister breed ge-smile toe hulle n&aacute; die saak weer na die hofselle gestap het.Volgens Woodward het hul glimlagge haar voorheen erg ontstel, maar di&eacute; keer het sy belowe sy gaan nie haar cool verloor nie.&ldquo;Dis oukei. Laat hulle maar lag en aangaan. Al voel ek nog baie kwaad, het ek niks om te prove nie.&ldquo;Hulle moet staan vir hul ding en hulle moet weet dat hul smiles niks meer aan my doen nie,&rdquo; het die mammie buite die hof ges&ecirc;.Zahnia sou op 17 Junie haar eerste verjaardag gevier het.Zahnia se ouma Jennifer Woodward het ges&ecirc; sy is bly haar kleindogter se saak gaan na die hooggeregshof geskuif word.&ldquo;Vanoggend het ek gebid en vir Zahnia ges&ecirc; dat ek nie meer gaan huil nie, want daar sal positiewe antwoorde kom. En daar hoor ons vandag dat hulle die saak gaan skuif.&rdquo;Die saak is tot 30 Junie uitgestel vir &rsquo;n datum in die hooggeregshof.