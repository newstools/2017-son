&rsquo;N FAMILIE blameer nou die mediese nooddienste vir hul ma se dood.Christina Newman van &shy;Pine View-noord in Grabouw moes sowat twee weke gelede &rsquo;n uur lank wag voordat die paramedics haar &shy;gehelp het.S&oacute; s&ecirc; haar dogter, Samantha Newman.Christina het aan &rsquo;n massiewe hartaanval gesterf nadat sy vir te lank sonder suurstof was, s&ecirc; Samantha.Volgens Samantha dra die ambulansstasie in Grabouw kennis van haar ma se toestand en het hulle haar gereeld suurstof by die huis kom gee. Hoewel Christina aan &rsquo;n hartkwaal gely het, was sy baie gesond, s&ecirc; Samantha.Die gebroke dogter vertel aan Son toe hulle by die ambulansstasie aankom, was daar geen suurstof in die ambulans nie.Samantha vertel: &ldquo;Ons moes hoor dat my ma &lsquo;aansit&rsquo;.&ldquo;My broer was eerste daar met haar, maar toe help hulle haar nie.&ldquo;Toe ek daar kom, toe sien ek hoe swaar my ma asemhaal.&ldquo;Ek het toe histeries begin skreeu.&ldquo;Hulle het gemaak asof daar suurstof in die bottel was, maar ek kon mos sien daar was geen suurstof in nie.&ldquo;Toe my ma &rsquo;n massiewe hartaanval kry, t&oacute;&eacute; wil hulle haar eers oorsit in die groot ambulans wat al die geriewe in het.&rdquo;Samantha s&ecirc; die hoof van die ambulansstasie, Sybil Blood, het die volgende dag na hul huis gekom om haar medelye te betoon.Volgens Samantha het hulle sommer aan Blood ges&ecirc; hoe hulle voel en het sy ges&ecirc; hulle moet &rsquo;n formele klag indien.Samantha het gister eers &rsquo;n formele klag ingedien. Haar oom Gerald New&shy;man s&ecirc; dit is &rsquo;n gereelde ding dat die ambulans nie suurstof in het nie.Gerald s&ecirc;: &ldquo;Hulle maak asof die ambulanse aan hulle behoort.&ldquo;Hulle wil besluit of hulle vir jou suurstof wil gee of nie.&rdquo;Robert Daniels, woordvoerder van die mediese nooddienste, s&ecirc; aan Son hy het Blood oor di&eacute; klag verwittig.Daniels het ges&ecirc; hulle sal die saak ondersoek.