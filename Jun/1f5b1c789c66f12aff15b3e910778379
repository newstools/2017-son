DIE politiek is uiters deurmekaar en vloeibaar omdat politieke aspoestertjies soos Jacob Zuma, Mmusi Maimane en Helen Zille onder toenemende politieke beleg is.Maimane, die onervare DA-leier, het uiteindelik onder druk van wit konserwatiewe DA-ondersteuners en skenkers geknak en Helen Zille vir haar vergoeiliking van kolonialisme vergewe en vergoed om as Wes-Kaapse premier aan te bly.Dit kom neer op die verskansing van wit mag in die DA en beklemtoon weer die party se onwilligheid om rassisme te beveg.Maimane se ruggraatloosheid en vergewensgesindheid teenoor Zille beteken nie die einde van die DA se probleme nie. Die hardkoppigheid van die ANC om van ? bevrydingsbeweging na ? moderne politieke party te transformeer, veroorsaak nie net probleme vir die ANC nie, maar ook vir die DA.Die opgang van ? tradisionalis soos Zuma in die ANC sedert 2007 beteken jong swart sosiaal-demokrate in die ANC word versmoor.Dis hoekom sommige jong swart politici die ANC verlaat en hulle by die DA of Cope aangesluit het. Die verlinkses bevind hulle by die EFF.Die hardhandige verwydering van Thabo Mbeki as ANC-president en later as staatshoof gaan nog die einde van die ANC beteken.Teen 2007 was Mbeki se moderne politieke en ekonomiese denke die ANC ver vooruit. Tot so ? mate dat hy ? bedreiging vir geharde ANC-tradisionaliste, met Zuma aan die voorpunt, geword het.Hoekom die ANC nie ? moderne politieke partye wil word nie, is nie aldag helder nie. Sentiment kan rede wees, want die party roem hom op sy bevrydingsrekord.Wat die ekonomie betref, begeef die ANC hom op ? kapitalistiese/neo-liberale pad wat armes vernietig. Met Cyril Ramaphosa wat in Desember moontlik ANC-president gaan word, is die kanse skraal dat die ANC van sy vernietigende ekonomiese beleid gaan afwyk.Ramaphosa is ? skatryk sosiaal-demokraat wat deur kapitalisme en swart ekonomiese bemagtiging bevoordeel is. Hoekom sou hy dan nou skielik ? sosialis word?Die ANC se behoud van dogma en sentiment onder Zuma weerhou die party uit die moderne en intellektuele politieke dinkskrum.Daarom het die ANC die jong swart middelklas verloor. Die ANC is nou hoofsaaklik ? landelike party wat op die steun van die werkersklas staatmaak.Die ANC se probleme het nou tot binne die DA oorgespoel. Dit is so erg dat swart sosiaal-demokrate (Maimane) en die wit liberale (Zille) om die siel van die DA veg.Zuma het die sosiaal-demokrate uit die ANC gedruk en nou beskou hulle die DA as die geskikte voertuig om hul sosiaal-demokratiese ideale te bereik. Klassieke liberale soos Zille staan in die pad.Die sosiaal-demokrate glo ras is ? werklikheid, terwyl die liberale &ndash; soos die DA se beleid &ndash; op &ldquo;opportunities&rdquo; fokus.Tot nou het liberale ? problematiese verhouding met ras, wat beteken hulle neem die negatiewe effek van rasgebaseerde politiek ligtelik op. Die skeiding en vyandigheid tussen swart sosiaal-demokrate en wit liberale in die DA is ? tydelike skietstilstand tussen Maimane en Zille. Dit is net ? kwessie van tyd dat Zille weer vir Maimane gaan ondermyn.Die poppe gaan binnekort weer dans. Dit beteken swart sosiaal- demokrate kan die DA met mening oorneem en die party se wit konserwatiewe ondersteuners wegdryf.Die ANC se kapitalisme/neo-liberalisme gaan hom van armes vervreem.Die toekoms is sosialisme, soos die uitslag van die onlangse Britse verkiesing gewys het. Dit het die potensiaal om die armes se menswaardigheid te herstel en hulle hoop te gee.