&ldquo;COURTNEY Pieters se engeltjie het my lewe gered.&rdquo;S&oacute; s&ecirc; &rsquo;n verpleegster van Kuilsrivier nadat gewapende mans haar in Elsiesrivier wou kaap.Volgens Gloria Sifile het &rsquo;n bumper sticker &ldquo;RIP COURTNEY&rdquo; op haar nuwe Toyota Auris beslis haar lewe gered.&ldquo;Een van die kapers het die bumper sticker hardop gelees en vir sy makkers ges&ecirc;: &lsquo;Nee ouens, laat die girl gaan. Kyk wat staan agterop haar kar&rsquo;,&rdquo; het &rsquo;n verligte Sifile ges&ecirc;.&ldquo;Ek was &rsquo;n week gelede op pad kerk toe. Ek het deur Elsiesrivier gery toe ek die twee Quantum-taxi&rsquo;s voor my sien ry.&ldquo;Die een het in die vinnige baan gery en die ander een in die stadige baan.&ldquo;Ek het stadig gery. Toe ek weer sien, blokkeer die twee taxi&rsquo;s die pad.&ldquo;Ek kon nie verbykom nie. Ses mans met guns het uit die taxi&rsquo;s gespring.&ldquo;Een van die gewapende mans het agterom die kar geloop. Toe sien hy die sticker op my bumper en lees dit hardop uit.&ldquo;Daarna s&ecirc; hy vir sy tjommies: &lsquo;Kyk wat staan hier op die kar. Los die girl. Maak vir haar way sodat sy verbykom&rsquo;.&ldquo;Hy het nog vir &rsquo;n paar minute met die ouens gestry. Die een het ges&ecirc;: &lsquo;Dit is &rsquo;n 1.8. Ons kan daai enjin gebruik&rsquo;.&ldquo;Maar toe besluit hulle om na hom te luister en trek die taxi&rsquo;s uit my pad. Ek het reguit huis toe gery en het nie eens kerk toe gegaan nie. Ek het nog nooit in my lewe soveel guns gesien nie.&rdquo;Sifile, &rsquo;n verpleegster wat met kinders werk, s&ecirc; Courtney se storie het haar hartsnare aangeraak. Daarom het sy besluit om die sticker op haar bumper te sit.&ldquo;Ek het nooit gedink dit sou my lewe red nie,&rdquo; het Sifile dankbaar ges&ecirc;.Volgens Roegshanda Pascoe, &rsquo;n woordvoerder vir die Pieters-familie, was Courtney se dood nie verniet nie.&ldquo;Haar kort lewe het &rsquo;n baken van hoop vir baie geword.&ldquo;Sy het die harte aangeraak van baie mense wat die lewe nie waardeer nie en het hul o&euml; oopgemaak.&ldquo;Ons moet nie vergeet wat met haar gebeur het nie en moet ons kinders te alle tye beskerm.&rdquo;Mortimer Saunders (40), die gesin se boarder, is in verband met Courtney se moord gearresteer.Hy sal op 24 Augustus weer in die hof verskyn wanneer die DNS-uitslae bekend gemaak sal word.