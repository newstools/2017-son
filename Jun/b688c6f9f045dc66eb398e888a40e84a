&lsquo;ONS het geen vooruitsigte vir ander werk nie. Ons weet nie wat ons gaan doen nie.&rdquo; D&iacute;t is die hartseer woorde wat Denise Koert, &rsquo;n inwoner van Longmore net buite die Baai, met Son op Sondag gedeel het.Koert is een van die 30 mans en vroue wat onlangs hul enigste inkomste verloor het.Dit volg nadat die blomplaas waar hulle vir meer as tien jaar gewerk het, laas week in die verwoestende veldbrande vernietig is. Di&eacute; veldbrande teister die Baai al &rsquo;n week lank.Waar Longmore Flowers se helderrooi koningsprotea eens op &rsquo;n tyd geblom het, is daar nou net swart, verkoolde takke en sneeuwit as.Die vier huise wat op die plaas gestaan het, het ook brandskade opgedoen.Een van di&eacute; huise, vermoedelik die pakhuis, het tot op die grond af&shy;gebrand.Die ander geboue het glo gedien as &rsquo;n kwekery en &rsquo;n plek waar hulle die blomme kon berook om hulle teen insekte te beskerm.&ldquo;Dis nie &rsquo;n lekker ding wat gebeur het nie,&rdquo; s&ecirc; Koert steeds hartseer.&ldquo;Ons het elke tweede dag &rsquo;n inkomste gekry. Dis nou al twee weke dat ons niks kry nie en ons sukkel, want ons het daai blomme verkoop om aan die lewe te bly.&rdquo;Koert voeg by: &ldquo;Al was die inkomste maar klein, was dit daar en dit het gehelp.&rdquo;Sy s&ecirc; sy sit nou in nog &rsquo;n penarie, want haar seun se matriekafskeid is op 28 Junie en sy&rsquo;t nie meer geld om sy uitrusting verder te versien nie.&ldquo;Ek het elke keer so &rsquo;n ietsie van my inkomste afgeknyp en daarmee sy afskeidsklere gekoop, maar hy kort nog baie goed.&rdquo;Lena Geswindt, ook &rsquo;n inwoner wat op die blomplaas gewerk het, sug lank en sit agteroor op haar stoel.&ldquo;Ons huislewe is deurmekaar. Ons het geen krag of water nie en moet maar vure buite maak om te kook.&ldquo;Ons is gefrustreerd oor daar geen vooruitsigte is vir werk nie,&rdquo; s&ecirc; sy.Op die vraag of hulle nie op &rsquo;n ander plek werk kan soek nie, antwoord sy: &ldquo;Dis moeilik om buite (in die Baai) te gaan werk, want ons bly hier op die plantasies. Hoe gaan ons daar kom?&ldquo;Ons kan ook plante aankoop en dit plant, maar waar gaan ons die geld kry?&rdquo; wou sy moedeloos weet.Volgens haar kan dit nog jare duur voordat hulle weer &rsquo;n inkomste sal kan genereer.&ldquo;Die proteas vat omtrent drie tot vier jaar voordat hulle weer dra en dan is dit ook net vier stele op &rsquo;n tyd.&rdquo;Sy voeg by: &ldquo;My hart het die ander dag so seer geword toe ek verby die plaas loop.&ldquo;Om te dink &ndash; ons het dit met ons eie hande opgebou. Nou is daar net niks nie.&rdquo;Sarah George, n&oacute;g &rsquo;n werker, s&ecirc;: &ldquo;Die verlies van inkomste is &rsquo;n vreeslikheid wat skielik op ons toegesak het. Dis hartverskeurend.&rdquo;Di&eacute; drie vroue loop nostalgies deur die plaas en raak hier en daar aan &rsquo;n verkoolde takkie en glimlag hartseer voordat hulle verder loop.&ldquo;Ons kan steeds nie glo ons inkomste is daarmee heen nie,&rdquo; s&ecirc; hulle amper soos een mens.