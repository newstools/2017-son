ALTESAAM agt mense is gister in twee aparte en grusame motorongelukke op die Oos-Kaap se paaie dood.Sewe mense &ndash; vier mans en drie vroue &ndash; is gisteroggend net n&aacute; middernag wreed dood in &rsquo;n botsing op die N2 net buite Kareedouw.Charles Bramwell, &rsquo;n woordvoerder van die provinsiale verkeersdepartement, het ges&ecirc; twee motors, &rsquo;n wit Volkswagen Polo en silwer Chevrolet Sonic, het kop teen kop gebots.Daar word vermoed die Sonic, wat vanaf Kaapstad se rigting aangekom het, het &rsquo;n motor verbygesteek en met die Polo, wat in die teenoorgestelde rigting gery het, gebots.&ldquo;Daar was sewe mense in die Sonic en die Polo het drie insittendes gehad. Vyf van die Sonic se insittendes &ndash; twee mans en drie vroue &ndash; en twee mans in die Polo is dood,&rdquo; volgens Bramwell.Hy het ook bevestig albei bestuurders is onder die oorledenes.&ldquo;Die drie ernstig beseerde oorlewendes is na die hospitaal geneem,&rdquo; s&ecirc; Bramwell.Sers. Majola Nkohli, &rsquo;n polisiewoordvoerder, het ook di&eacute; voorval bevestig. Hy het ges&ecirc;: &ldquo; &rsquo;n Saak van strafbare manslag word ondersoek. Die oorledenes se name word weerhou totdat hul naasbestaandes in kennis gestel is.&rdquo;Volgens Bramwell is nog &rsquo;n persoon gisteroggend dood in &rsquo;n kop-teen-kop-botsing buite Cradock, in die rigting van Cookhouse.Twee mense met ligte beserings is in &rsquo;n plaaslike hospitaal opgeneem.