UITSPRAAK in die moordverhoor van Cameron Wilson het gister in die Kaapse hooggeregshof begin.Buiten die gru-moord op Lekita Moore (18) staan Wilson (19) ook tereg op onder meer vier ander klagte van moord, vier van poging tot moord, drie van rape en aanranding met die doel om ernstig te beseer.Regter Chantel Fortuin het met haar uitspraak van 200 bladsye begin met die opsomming van die getuienis in die eerste paar van die 15 aanklagte teen Wilson.Lekita se naakte lyk is op 12 September 2016 op &rsquo;n oop stuk veld in Valhalla Park gevind.Die tiener is ook verkrag en haar geslagsdele is vermink.Lekita is 98 keer gesteek.Wilson was in &rsquo;n ander moordsaak op borgtog uit toe hy Lekita na bewering vermoor het.Hy is n&aacute; haar grusame moord finaal gearresteer.Volgens die staat het Wilson op 21 Oktober 2014 vir Alfonso van Rooyen met &rsquo;n okapi-mes doodgesteek terwyl hy in die straat gedans het.Op 24 Oktober 2014 is Toyher Stober in sy kar doodgeskiet.Op 26 Desember 2014 het Wilson na bewering vir Ernest Erasmus drie keer in die nek gesteek.Op 24 April 2015 het Wilson na bewering vir &shy;Cody Philander deur die gesig geklap en hom in die bors gesteek.Dieselfde aand omstreeks 23:30 het Wilson na bewering &rsquo;n vrou verkrag en verskeie kere gesteek.Kort daarna is Stacy-Lee Mohale verkrag en uitgebrand en Abigail Plaatjies is aangerand.Lekita se naakte lyk is verlede jaar in Valhalla Park gevind.Volgens Wilson was hy nie by enige van die voorvalle betrokke nie.Die uitspraak gaan voort.