&ldquo;SY HET in die lig geloop.&rdquo;So is die ontslape Matie-student Hannah Cornelius (21), wat &rsquo;n week gelede gruwelik vermoor is, telkens beskryf.Vrydag tydens haar gedenkdiens in Vishoek was die kleinerige rooi baksteengebou van die NG Kerk heeltemal volgepak.Die gedenkdiens is selfs regstreeks ge-stream na lande oorsee waar ander lede van die Cornelius-gesin die gebeure gevolg het.Haar ma, Anna, het voor die diens reeds opdrag gegee dat net die positiwiteit uitgestraal moet word.&ldquo;Waarom moet daar nou op die negatiwiteit gefokus word? Gaan dit enigsins help?&ldquo;Laat daar eerder gekyk word na net die mooiheid waarmee Hannah ons lewe gevul het in die kort tydjie dat sy aan ons geleen is,&rdquo; het Anna, &rsquo;n bekende prokureur van Vishoek, ges&ecirc;.Landdros Willem Cornelius het n&aacute; die diens ges&ecirc;: &ldquo;Dit gaan ten minste nou goed met ons gesin. Ons het soveel ondersteuning vanuit soveel oorde gekry. &ldquo;Dis net ongekend dat ons besef ons het mense van regoor die w&ecirc;reld en van wie ons nie eens weet nie, wat ons s&oacute; onderskraag en deur di&eacute; tyd gedra het.&rdquo;Met &rsquo;n trek van hartseer wat diep in sy gesig sny, voeg hy by: &ldquo;Maar wat gaan volgende week gebeur? Die tyd daarna . . .&rdquo;Daardie onbeantwoorde vraag van waarom is ook op elke begrafnisganger se gesig gebytel.Hannah is deur haar studentemaats as &rsquo;n onbaatsugtige mens met die mooiste smile beskryf. Iemand wat nie net op die uiterlike mooi was nie, maar die pragtigheid van binne na buite gestraal het.N&aacute; die roudiens is die rustige Vishoek omgeef in &rsquo;n gebrul van bikers wat in &rsquo;n simpatie-prosessie in Kommetjieweg verbygery het.Die oorverdowende gedreun het tot in elke teenwoordige se vlees gesny toe die motorfietse feitlik &rsquo;n kilometer lank hul laaste respek kom betoon het.Hannah is op Donderdag veras met die diens wat toe Vrydag gehou is.&rsquo;n Familielid, Nonnie de Villiers, s&ecirc;: &ldquo;Hierdie seer gaan nie gou verby nie . . . &rsquo;n Hofsaak volg nog.&rdquo;