&rsquo;N METRO cop van Kaapstad het sy 32ste verjaardag in die hospitaal deurgebring nadat hy Sondag in Langa met sy eie vuurwapen geskiet is. Volgens JP Smith, burgemeesterskomiteelid vir veiligheid, is konst. Siyabonga Minnie deur &rsquo;n vermeende grypdief geskiet wat &rsquo;n motoris op Jakes Gerwel-rylaan naby Langa geteiken het. &ldquo;Minnie is lid van &rsquo;n span wat reageer op voorvalle wat op kring&shy;televisie waargeneem word. &ldquo;Nadat hy op die toneel opgedaag het, het hy die verdagte te voet agternagesit toe die verdagte tussen die plakkershutte ingehardloop het.&ldquo;Die verdagte het omgedraai en Minnie aangeval en in &rsquo;n gestoei sy vuurwapen afgevat.&rdquo;Die verdagte het Minnie in die been geskiet en toe met die vuurwapen gevlug. Wayne le Roux, Kaapstad se metropolisiehoof, het Minnie Maandag op sy verjaardag in die hospitaal gaan besoek.Volgens Smith is dit moontlik om die verdagte op die beeldmateriaal uit te ken en &rsquo;n beloning van R50 000 is uitgeloof vir inligting wat tot die inhegtenisneming van die verdagte kan lei. &ndash; Netwerk24