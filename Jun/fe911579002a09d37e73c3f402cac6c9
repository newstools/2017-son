DIE oupa wat sy kleinkind se lewe gered het, het Donderdag vir &rsquo;n veloorplanting gegaan.Die vel sal gebruik word om die vel op Aubrey Murphy (56) se kop en hande te vervang. Murphy, van Sybrand Park in Athlone, het Dinsdagmiddag byna albei sy hande verloor toe hy probeer het om &rsquo;n Rottweiler en &rsquo;n pit bull van sy kleindogter Emma (3) af te kry.Die honde het klein Emma aangeval toe hulle oor die bure se ho&euml; muur &shy;gespring het.Sy en haar tweelingsussie het pas van die cr&egrave;che gekom toe die voorval gebeur het.Emma se ander oupa, Cliffy Augistine, s&ecirc; aan Son hulle is nog nie heel&shy;temal seker hoe die honde toegang tot die jaart gekry het nie.Augustine vertel: &ldquo;Daar was iewers &rsquo;n skrefie tussen die mure, maar dit is nie duidelik of hulle daardeur gekom het nie.&ldquo;Die mure waaroor hulle dalk gespring het, is ook baie hoog en daar is ook tralies bo-op die muur.&rdquo;Volgens Augustine was hy Woensdagaand by Murphy en het hy nie so goed gelyk nie, maar was hy wel in &rsquo;n goeie bui.&ldquo;Hy is steeds baie geswel.&ldquo;Ek verstaan hy moet nog vir &rsquo;n veloorplanting gaan, maar ek is nie seker wanneer nie.&ldquo;Hy gesels ook met ons.&rdquo;Augustine s&ecirc; verder dat dit &ldquo;taamlik goed&rdquo; gaan met Emma, maar dat sy n&oacute;g operasies moet ondergaan.Augustine s&ecirc;: &ldquo;Hulle gee vir haar baie medikasie om die pyn te verdoof.&ldquo;Haar tweelingsussie is ook geraak deur die ongeluk hoewel sy nie daaroor kan praat nie.&rdquo;Augustine s&ecirc; dis baie moeilik vir Emma se ouers om die voorval te verwerk.&ldquo;Hulle is steeds in skok.&ldquo;Al wat hulle wil h&ecirc;, is dat hul dogter en haar oupa gesond moet word.&rdquo;Volgens Annine Siddall, &rsquo;n ER24-woordvoerder, het van hul paramedics Murphy in die Vincent Palotti&shy;hospitaal besoek.Siddall s&ecirc; die paramedics het die oupa geprys dat hy so dapper was om sy kleindogter se lewe te red.