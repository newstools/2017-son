DIE staat weet nie wat het van die oorspronklike verklaring van &rsquo;n getuie in die saak teen top cops geword nie.D&iacute;s wat die Kaapse hooggeregshof gister gehoor het in die verhoor van Mohamed Dawjee, &rsquo;n sakeman, Arno Lamoer, voormalige provinsiale polisie-kommissaris en ander senior polisiebeamptes, Darius van der Ross, Kollindren &shy;Govender en Logambal Sharon &shy;Govender, sy vrou.Hulle word aangekla van korrupsie, omkopery, regsverydeling en rampokkery.Regter Rosheni Allie, het Dinsdag die staatsaanklaer-span in die saak opdrag gegee om te gaan soek vir dokumente. D&iacute;t nadat dit aan die lig gekom het dat afskrifte in plaas van oorspronklike verklarings as bewyse by die hof ingehandig is.Net &rsquo;n afskrif van kapt. Wayne Theunis, &rsquo;n staatsgetuie, se verklaring kon gevind word.&ldquo;Ons kan nie die oorspronklike verklaring kry nie. &ldquo;Dit het ons dae geneem om daarna te soek,&rdquo; het &shy;Billy Downer, die staatsaanklaer, aangevoer.Downer het ook ges&ecirc; kragtens wet word sekond&ecirc;re bewyse toegelaat.&ldquo;As ek nie op waarheid en nie-teenstrydigheid kan staatmaak nie, waarop kan ek dan staatmaak?&rdquo; wou regter Allie weet.Die hof het ook &shy;gehoor dat lt.kol. &shy;Vernon Vlok, &rsquo;n staatsgetuie, se verklaring nie die &shy;be&euml;digde kommissaris se stempel op het nie. Theunis het ook nie sy verklaring in die teenwoordigheid van be&euml;digde kommissaris gemaak nie.William King, die regsverteenwoordiger van Dawjee, het aan die hof ges&ecirc; daar moet &rsquo;n oorspronklike be&euml;digde verklaring iewers wees.Regter Allie het ges&ecirc; sy sal nie die staatsaanklaer beveel om verder te soek nie.&ldquo;Die staatsaanklaer het reeds aangedui dat hy nie oorspronklike dokumente kan kry nie.&ldquo;Jy sal die ondersoekbeampte hieroor onder kruisverhoor uitvra,&rdquo; het regter Allie aan King ges&ecirc;.