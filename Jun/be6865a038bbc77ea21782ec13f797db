HULLE sou gister aanhou betoog het as dit nie vir die stormsterk wind was wat hul shacks se dakke laat wegwaai het nie. Nou moet inwoners van die McCarthy- informele nedersetting in Uitenhage rondskarrel vir materiaal om hul shacks meer windbestand te maak, anders steel die tikkoppe hul besittings oornag. Die gemeenskap het verlede week betoog omdat hulle die burgemeester van die Nelson Mandelabaai-munisipaliteit, Athol Trollip, persoonlik wou sien oor hul griewe. Di&eacute; griewe sluit behuising en beter dienslewering in. Die aantal inwoners het van &rsquo;n aanvanklike 300 mense tot sowat 3?000 vermeerder. Trollip het egter herhaal wat hy aan Helenvalers ges&ecirc; het toe hulle ook vroe&euml;r vanjaar betoog het. Hy&rsquo;t ges&ecirc; hy gaan nie toelaat dat mense &rsquo;n gun teen sy kop hou deur te betoog nie. McCarthy-inwoners wat deur die wind dakloos gelaat is, kry nou tydelike skuiling in die Allanridge-gemeenskapsentrum in Kameshweg. Daar is glo ook inwoners van omliggende gebiede soos Lapland, Joe Slovo en Moeggesukkel in di&eacute; sentrum. Jerome Ishmail&thinsp;(33) s&ecirc; hy was by die werk toe hul huis se dak Woensdag omstreeks 14:00 afgewaai is.&nbsp; Sy vrou, Lizelle&thinsp;(30), het daai tyd hul kind by die skool gaan haal.&nbsp; Sy s&ecirc;: &ldquo;Toe ek terugkom, was die hele shack se rooi dak afgewaai. Ek, my man en ons drie kinders slaap nou saam in my skoonma, Elizabeth, se shack.&rdquo; Elizabeth&thinsp;(59) s&ecirc; sy&rsquo;t gelukkig in die shack se deur gestaan toe dit gebeur. Volgens die inwoners is niemand beseer nie. Sharon Nel&thinsp;(40) van McCarhty s&ecirc; sy kan saans niks slaap nie omdat die skelms wag vir sulke weer om by shacks in te breek. &ldquo;Die tikkoppe werk nou nightshift, want hulle hou van re&euml;n of wind&thinsp;(om te gaan steel).&nbsp; &ldquo;Die goed van &rsquo;n vrou hier naby is gister gesteel. Haar babaklere, kos, grootmensklere en suiker is weg &ndash; dit was &rsquo;n honger skelm. &ldquo;Hy het selfs die een plank van die shack terug ingekap toe hy klaar was,&rdquo; s&ecirc; Nel. In die Baai het mense in shacks ook deurgeloop. Van die shacks tussen Malabar en Barcelona in die noordelike gebiede het skade gekry. Antony Terblanche&thinsp;(63) het glad nie meer &rsquo;n dak op sy shack nie en dit begin inmekaar val. &ldquo;Ek was besig om te lees toe die wind ewe skielik binne sekondes my hele dak afgewaai het. Ek slaap maar hier by buurmense vir eers.&rdquo; &rsquo;n Buurman s&ecirc; hy&rsquo;t gesien hoe Terblanche se dak met drie rukke afwaai en op die grond val. Garth Sampson, woordvoerder van die Suid-Afrikaanse Weerdiens, het gistermiddag voorspel die winde wat die brande vanaf die Tuinroete na Port Elizabeth aanblaas, sal nie sommer vinnig gaan l&ecirc; nie.&nbsp; &ldquo;Ons verwag sterk tot stormsterk wind van tot 65&thinsp;km/h tot omstreeks 17:00. Die wind sal teen die aand bedaar en m&ocirc;re (vandag) sal daar &rsquo;n wind van 30&thinsp;km/h waar,&rdquo; skryf Sampson aanlyn.