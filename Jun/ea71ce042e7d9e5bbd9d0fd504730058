DIE moordtoneel in die Van Breda-huis was soos iets uit &rsquo;n horror movie.Die video van die toneel is Donderdag in die Kaapse hooggeregshof gewys.Die media is toegelaat, maar geen lede van die publiek nie.Regter Siraj Desai het egter beveel dat die media nie die toneel in al die grusame detail mag beskryf nie.Henri van Breda het aan die kant van die hof gesit en nie na die video gekyk nie.Teen die tyd wat die video geneem is, was Marli reeds hospitaal toe gevat.Henri staan tereg vir die moord op sy ouers, Martin en Teresa, en sy broer, Rudi, op 27 Januarie 2015 in hul larney huis op die De Zalze-landgoed buite Stellenbosch.Sy suster, Marli, het die aanval oorleef, maar ly aan geheueverlies.Henri het net &rsquo;n paar skrapies opgedoen.Die video begin buite die huis.By die voorportaal was daar heelwat bloedspore op die te&euml;lvloer.Daarna word Martin se studeerkamer gewys. Sy laptop is op die lessenaar en daar was geen bloed en ook niks versteur nie.Voor die ingang na die eetkamer is daar nog bloed, &rsquo;n blou handskoen en &rsquo;n paar skoene.Daar is ook bloed op die skoene.In die eetkamer is daar heelwat bloedspore en bloedsprei.Die agterdeur van die kombuis is oop en daar staan &rsquo;n halwe bottel wyn.&rsquo;n Bloedspatsel is op die deur van die spens waar die byl gehou was en die messelaai is oop. &rsquo;n Handsak, laptop en &rsquo;n Monopoly game is op die eetkamertafel.Daar is geen bloed in die sitkamer nie, net &rsquo;n harddrive, selfoon en horlosie op die koffietafel.Op die kombuis se counter is &rsquo;n selfoon, die huisfoon, &rsquo;n pakkie Camel-sigarette en &rsquo;n lighter.Drie sigaretstompies l&ecirc; op die vloer.Die bebloede byl l&ecirc; op die eerste landing van die trappe.Daar is baie bloed op die eerste en tweede stel van die trappe.Teresa l&ecirc; op die bo-punt van die eerste vloer, Martin oor Rudi se bed en Rudi aan die voetenent van Henri se bed.&rsquo;n Patoloog, dr. Daphne Anthony, het vroe&euml;r getuig dat Rudi op sy regtersy gel&ecirc; en slaap het toe die eerste hou geval het.Hy het besef wat aangaan en het sy regterhand opgelig om die volgende hou te keer.Daar is &rsquo;n verdedigingswond aan sy pinkie.Martin moes iets gehoor het en het die kamer ingekom. &ldquo;Hy is van agter aangeval en het nie geweet wat hom tref nie. Daar is geen verdedigingswonde nie. &ldquo;Hy is verras deur die aanval,&rdquo; het Anthony getuig.Beide Rudi en Martin het nog n&aacute; die aanval op hulle geleef. Teresa was die volgende slagoffer.Sy het haar aanvaller in die gesig gestaar en geweet wat kom. Daar was &rsquo;n &ldquo;significant struggle&rdquo; tussen Marli en die aanvaller.Sy het verskeie verdedigingswonde aan haar hande en arms opgedoen.