DIE Snoek-en-Patatfees naby Piketberg slaag vanjaar weer in sy doelwit, veral wat werk&shy;geleenthede betref vir die plaaslike inwoners.Die fees het vanjaar 20 permanente en 7 tydelike werk&shy;geleenthede geskep.Die fees het ook &rsquo;n positiewe atmosfeer in die gemeenskap van Goedverwacht geskep en inwoners het groot respek vir die vrugbare grond waarin smullekker patats gekweek word.Die sosiale verpligtinge wat die fees teenoor die gemeenskap uitoefen, help veral skoolleerders.Programme vir jong leerders wat sukkel met lees en wiskunde, is op die been gebring.Vir vroe&euml; skoolverlaters is &rsquo;n program geskep om hulle te bemagtig.Tans is daar drie studente van die Weskus-kollege wat hul werk&shy;ervaring by die plaaslike toerismesentrum opdoen. Die gemeenskap lewer ook bystand aan hul bejaardes en daar is ook &rsquo;n cr&egrave;che op die been gebring vir klein klitsies.Goedverwacht se mense nooi almal na die fees se warm snoek en patats.