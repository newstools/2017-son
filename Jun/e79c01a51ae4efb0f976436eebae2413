HAAI, Sonlanders! Vandag plaas ons &rsquo;n lekkerlees-verhaal van &shy;Nicolette Fouldien. Sy noem dit Pad van die Dood. Geniet dit! DIE pad is stil en donker. Die ligpale swiep verby en gooi lang ligskadu&rsquo;s voordat die donkerte hom omvou en dan weer sporadies in nog &rsquo;n ligskadu uitspoeg. Die eentonigheid begin Mario de Wet verveel. Lig, donkerte, lig, donkerte. So voorspelbaar! Nes die lewe. Jy word gebore met die sekere wete dat jy gaan sterf.&rsquo;n Sekerheid wat telkens so deur die mensdom onderskat word.Die dood is nooit &rsquo;n maklike ding om te verwerk nie.Veral nie as dit die dood van &rsquo;n kind is of jou geliefde eggenoot of jou ouers nie.Dis swaar. Hy weet, want hy het ook al sy ouers en &rsquo;n paar familie&shy;lede aan die dood afgestaan. Die donkerte spoeg hom weer in die lig van &rsquo;n lamppaal uit en hy skud met &rsquo;n rilbeweging die morbiede gedagtes van sy &shy;skouers af. Hy reik na die radio se volumeknop en die klanke van Gene Pitney se &ldquo;Something&rsquo;s gotten hold of my Heart . . .&rdquo; lawe sy siel.Dit vul hom met nostalgie. Hy was 16 toe dit op die trefferlys was en dit was een van sy gunste&shy;linge. Die musiek sleur hom mee en hy hoor eers sy selfoon lui toe dit die laaste toon gee. Hy tel dit van die passasiersitplek af op en loer na die skerm. Vania. Hy twyfel &rsquo;n rukkie, maar besluit dan om terug te bel. Hy hou die foon teen sy oor en sy o&euml; op die pad. Sy tel byna dadelik op.&ldquo;Mario! Hoekom antwoord jy nie jou foon nie?&rdquo; Klink die bekende teemstem van sy snobistiese eksvrou op. Hy slaak eers &rsquo;n diep sug voordat hy antwoord.&ldquo;Ek bestuur, Vania, en jy weet dis onveilig.&rdquo;&ldquo;Jaaaa . . . Immer die vervelige pligsgetroue ou donkie! Ek sien my geld is nog nie inbetaal nie, hoekom?&rdquo;Hy sien haar verontregte gesig in sy geestesoog. Die mond wat permanent in &rsquo;n bitter plooi getrek is. Hy kan nie dink hoe ander mans haar nog aantreklik vind nie.&ldquo;Ek het laat gewerk, Vania. Daar was nie tyd om by die bank uit te kom nie.&rdquo;&ldquo;Wat! Wat de hel dink jy moet ek vanaand suip en vreet, huh?&rdquo;&ldquo;Vania, ek betaal jou elke maand &rsquo;n k*khuis vol geld! Ek kom met veel minder oor die weg.&ldquo;Ja, dis net omdat jy so blerrie suinig is! Hoekom ek ooit met jou getrou?!&rdquo;&ldquo;Vania, ek is nie suinig nie en jy weet dit! Anders as j&yacute;, probeer ek liewer binne my vermo&euml; lewe. &ldquo;Hoe lank dink jy gaan jy nog so &rsquo;n ho&euml;profiel-lewe kan volhou?&rdquo;&ldquo;Solank as wat j&yacute; my sal betaal, Mario! En dis vir die res van jou lewe!&rdquo;&ldquo;Vania, ek is moeg van jou afpersing! Dit moet n&oacute;&uacute; end kry!&rdquo;&ldquo;Is dit so?&rdquo; vra sy sarkasties en haar walglike kekkellag weergalm in sy ore. Hy besef weer eens vir die soveelste keer hoe gelukkig hulle is om nie kinders te h&ecirc; nie.&ldquo;Mario, moenie my probeer dreig nie!&rdquo; Haar stem is nou sagter en onheilspellend. Hy ken ook di&eacute; toon al te goed.&ldquo;M&ocirc;reoggend soek ek daai geld in my rekening. &ldquo;So nie, sit jy teen m&ocirc;reaand met jou gat in die blerrie tronk!&rdquo; Sy skree die laaste woorde en hy ruk vinnig die stuurwiel terug toe die motor van die pad af swenk.Hy kyk na die dooie foon in sy hand en gooi dit verwoed op die sitplek neer. Die jirre weet, hy&rsquo;s gatvol van di&eacute; vroumens! Hy kan nie eens onthou hoekom hy met so &rsquo;n haatlike mens getrou het nie!Hy is &rsquo;n gesiene man met &rsquo;n goeie werk in die parlement. Hy het ook goed by sy ouers ge&euml;rf. Maar behalwe die deel wat hy aan Vania moes uitbetaal n&aacute; die egskeiding, moet hy nou ook maandeliks &rsquo;n hele paar duisend rand aan haar betaal. Afpersgeld.Hy sal nooit die aand vergeet toe sy vlug na Johannesburg gekanselleer is nie. Hy moes &rsquo;n werksberaad gaan bywoon het, maar een van die sleutelfigure het onverwags ernstig siek geword en dit moes afgestel word. Hy sal nooit haar gesig vergeet toe hy haar in die bed vang met &rsquo;n vreemde man nie! Hy was mal van woede en het die poedelkaal man met &rsquo;n houtstoel geslaan wat langs die bed gestaan het. Hulle het begin stoei en hy kon voel die man is baie sterker as hy. Hulle het saam op die vloer beland en die man het hom begin wurg. Angstig het hy bly veg vir asem en het met sy hande gevoel na iets wat hom kan help om die dier van hom af te kry.Hy het &rsquo;n stuk van die gebreekte stoel raak gevat en na die man gesteek. Hy was vol bloed toe die greep om sy nek verslap. Vania het net stil op die bed gesit en stom na hulle gekyk. Hy het die man van hom afgerol en geskok na die lewelose liggaam gestaar. Die bloed het nog onverpoos vanuit die man se nekslagaar gepomp. Dit was Vania wat hom gebiedend beveel het om lakens en swartsakke te bring. Saam het hulle die lyk toegedraai en agter op sy bakkie gelaai. Sy het egter alleen gery om die liggaam te gaan dump.Weens skok kon hy nie bestuur nie. En toe begin die afpersings. Sy wil skei en die helfte van sy besittings en &rsquo;n maandelikse inkomste h&ecirc;. Maar nou is hy moeg van al haar demands. Die jirre weet, hy kan nie meer nie!Hy voel die kar iets tref en &rsquo;n lekker rilling gly teen sy ruggraat af. Hy het gedog alles is verniet. Weer bots sy wiele teen &rsquo;n voorwerp en hy hoor &rsquo;n gesuis vanaf sy bande. Hy ry nog &rsquo;n entjie aan voordat hy stilhou. Hy sien die donker figure wat vanuit die bosse na hom aankom en hy slaak &rsquo;n diep sug van verligting. Hy het vanaand hierdie pad gery met vele redes. Hoeveel mense het al hier hul lewe verloor? Hy sit elke dag in die parlement en hy sien en hoor hoe die gewone landsburgers se pleidooie vir veiligheid op dowe ore val. H&yacute; is verantwoordelik vir &eacute;&eacute;n mens se dood. Maar vanaand wil hy probeer voorsien dat nie n&oacute;g onskuldige mense hul lewe hi&eacute;r verloor nie. Onlangs was dit &rsquo;n man wat wet en orde gehandhaaf het &ndash; &rsquo;n polisieman. Hier was niemand wat hom beskerming kon bied op die pad van die dood nie. Nie eens sy eie kollegas nie! Hy sien al m&ocirc;re se koerantopskrifte.&ldquo;Bekende parlementslid Mario de Wet is die nuutste slagoffer van die bekende moordpad, die N2 naby Macassar. Iets sal nou drasties gedoen moet word om motoriste se veiligheid te verseker.&rdquo; Dis die opoffering wat hy sal doen ter wille van sy medemens. Hy skrik skaars toe die ruit in stukke bars en oor hom sproeire&euml;n. &rsquo;n Hou tref hom teen die kop, voordat sy deur oopgemaak word en hy half bewusteloos na buite val. Hy glimlag en dink aan Vania. Hy wens hy kon haar gesig sien as sy testament gelees word en sy hoor al sy bates en besittings moet verkoop word ten bate van die families van die vermoorde slagoffers van die berugte N2 by Macassar.Wat dink jy van hierdie storie? Enige voorstelle? SMS na 32369