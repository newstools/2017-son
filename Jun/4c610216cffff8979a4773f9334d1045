LAWRENCE Troon is &rsquo;n &ldquo;politieke aborsie&rdquo; en Marlon Daniels &rsquo;n &ldquo;psigotiese opportunis&rdquo;.D&iacute;t is hoe di&eacute; twee bekende politici van die Baaise noordelike gebiede mekaar gister beskryf het.Troon, wat in verlede jaar se munisipale verkiesing sy plek as ANC-raadslid in die Nelson Mandelabaai-metro verloor het, het kaalvuis onder Daniels ingeklim.Dit blyk uit &rsquo;n brief wat hy aan Son geskryf het.Daniels is die Patriotic Alliance (PA) se enigste raadslid en het voorlopig &rsquo;n ooreenkoms onderteken om sy party by die koalisieregering in die Metro aan te sluit.Athol Trollip, DA-burgemeester van die Baai, het verlede week per brief aan die DA se nasionale leierskap bevestig die PA het hom by die koalisie aangesluit.Hy het bygevoeg hy is van plan om Daniels by sy burgemeesterskomitee (mayco) te voeg.Die PA dring egter daarop aan Daniels moet as onderburgemeester aangestel word en hy moet oorneem as mayco-lid vir veiligheid en sekuriteit.Die DA is die grootste party in die Metro en regeer in &rsquo;n koalisie met die UDM, Cope en ACDP.Mongameli Bobani, UDM-leier in die Metro, is tans die onderburgemeester en John Best van die DA is die mayco-lid vir veiligheid en sekuriteit.Trollip het in sy brief ges&ecirc; die PA is ook omgekrap oor die ras-gebaseerde politiek wat in die munisipale raad gevoer word.Troon s&ecirc; dis lagwekkend, aangesien die PA gestig is as &rsquo;n party vir bruin mense.Hy wou weet hoe dit dan moontlik is dat Daniels hom uitspreek teen rassepolitiek.Troon meen op di&eacute; manier het Daniels die mandaat wat hy van die Nor&shy;therns ontvang het, by die venster uitgegooi.&ldquo;Hy is &rsquo;n gierige, selfsugtige individu wat kwesbare mense uitbuit,&rdquo; aldus Troon.Hy het Daniels ook uitgedaag tot &rsquo;n openbare debat.Daniels s&ecirc; hy sal nie so laag daal deur met &rsquo;n &ldquo;idioot&rdquo; te redeneer nie. Hy meen hy sal s&oacute; &rsquo;n debat verloor, aangesien Troon meer ervaring as &rsquo;n idioot het.&ldquo;Die ou is nie die moeite werd om kommentaar op te lewer nie. &ldquo;Hy is irrelevant, soek herberg en wil my gebruik om in die media te wees,&rdquo; het Daniels teruggekap.