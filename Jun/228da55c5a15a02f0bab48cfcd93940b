SUID-AFRIKA het gister skoonskip gemaak om die toetsreeks teen Frankryk met 3-0 te wen.So goed soos wat die Springbokke in hul eerste twee toetse teen die Hane was, was hul vertoning in gister se derde toets op Ellispark in Johannesburg nie heeltemal so oortuigend nie. Die Bokke het egter genoeg gedoen om die stryd met 35-12 te wen nadat hulle in die rustyd met 16-9 voor was.Die tuisspan het sy kaptein, Warren Whiteley, voor die wedstryd weens &rsquo;n liesbesering verloor.Allister Coetzee, Springbok-afrigter, het dalk &rsquo;n gulde geleentheid verspeel om die Stormer-kaptein, Siya Kolisi, in sy plek as kaptein aan te stel. Die Bok-breier het besluit om eerder sy vertroue in Eben Etzebeth as sy leier van die SA span plaas.Dit was duidelik dat Whiteley se leierskap gemis is. Die Bokke het gesukkel om aan die gang te kom en kon nie met dieselfde ritme en oorgawe soos in hul vorige twee toetse speel nie.Frankryk het meer gebiedsvoordeel en balbesit geniet, veral in die eerste helfte. Die Hane was egter heeltemal die kluts kwyt. Hulle het eenvoudig te veel foute begaan.Die Bokke was nie altyd akkuraat in hul uitvoering nie. Hulle het nietemin die Franse se foute uitgebuit en hul geleenthede in punte omskep.Daar is baie aspekte van die spel waarmee die Bokke egter gesukkel het. Hulle het onder meer lynstaanballe verloor.Ruan Dreyer (vaskopstut), wat sy toetsbuiging gemaak het, het soms gesukkel en strafskoppe in die skrums afgestaan. Die skrumskakel, Francois Hougaard, was power agter die oond. Sy besluitneming en diens aan Elton Jantjies was skokkend.Daarteenoor het Jan Serfontein &rsquo;n puik vertoning as binnesenter gelewer en is welverdiend as speler van die wedstryd aangewys. Plaasvervangers soos Steven Kitshoff, Pieter-Steph du Toit en Rudy Paige het &rsquo;n groot impak in die tweede helfte gemaak. Hulle het die intensiteit en tempo aansienlik gelig. Dit het uiteindelik die deurslag vir die Bokke gegee. Puntemakers:SUID-AFRIKA &ndash; drie&euml;: Jesse Kriel, Eben Etzebeth, Malcolm Marx, Rudy Paige; doelskoppe: Elton Jantjies (3); strafdoele: Jantjies (3).FRANKRYK &ndash; strafdoele: Jules Plisson (4).