BEGRAFNIS sonder &rsquo;n lyk.D&iacute;t was Saterdag die geval toe die naasbestaandes van Eric Booysen (80) van hom wou afskeid neem.Booysen is op 7 Junie &shy;skielik dood nadat hy die vorige aand net olik begin voel het.Sy begrafnis sou Saterdagoggend op die plaas Bellevue Estate, naby Stellenbosch, plaasgevind het.Vrydag, &rsquo;n dag v&oacute;&oacute;r die begrafnis, kon Booysen se lyk egter n&ecirc;rens opgespoor word nie.Volgens Desiree Herbert, wat hom vir die afgelope tien jaar onder haar vlerk geneem het, het die begrafnisonder&shy;nemer Vrydag&shy;oggend benoud gebel om te vra watter klere Booysen nog laas aangehad het.&rsquo;n Omgekrapte Herbert vertel: &ldquo;Sy liggaam kon n&ecirc;rens opgespoor word nie.&ldquo;Hulle kon net die klere kry wat hy moes aantrek en sy naamkaartjie.&ldquo;Ons was al by die lykhuis om sy lyk tussen die ander lyke te soek.&ldquo;Ons moes noodgedwonge aangaan met die begrafnisdiens, want alles was klaar gere&euml;l.&ldquo;Ons moes &rsquo;n begrafnisdiens hou sonder &rsquo;n lyk en die lyk word steeds vermis.&ldquo;Hy was klaar so verlore in die Kaap en nou raak sy lyk ook nog weg.&rdquo;Volgens Herbert is Booysen oorspronklik van Noupoort by De Aar, maar het oor die jare van sy familie vervreem geraak.Sy het hom 30 jaar gelede op &rsquo;n plaas in Koelenhof ontmoet.Die afgelope tien jaar het Booysen by Herbert en haar familie in Ravensmead gewoon.Herbert s&ecirc;: &ldquo;Hy was so lief vir die plaas en wou baie graag daar begrawe word.&ldquo;Soms het ek hom plaas toe geneem dat hy net daar tussen sy vriende kon &shy;kuier.&ldquo;Dit is baie vreemd dat sy lyk net so uit die lykhuis kon wegraak.&rdquo;Volgens Raymond Stemmet van Discreet Burial Society berg hulle hul lyke by &rsquo;n privaat lykhuis naby die lughawe.Stemmet s&ecirc;: &ldquo;Ons het nog die 14de Junie laas sy (Booysen se) lyk hanteer.&ldquo;Vrydag toe ons sy lyk wou regkry vir die begrafnis, kon ons sy lyk n&ecirc;rens kry nie.&rdquo;Volgens Jusuf Saayman, eienaar van die lykhuis waar Booysen se lyk geberg is, ondersoek hulle nog die voorval.Hy het erken dat die lyk nog nie opgespoor is nie.