DIE Baaise hooggeregshof het gister gelas dat &rsquo;n dokter gedagvaar word om op 7 Julie in die hof te verskyn sodat hy kan please &shy;explain hoekom &rsquo;n vermeende kinderverkragter verlede week siek afgeboek is en nie sy hofsaak kon bywoon nie.Die hofsaak teen die beskuldigde, Maka&shy;sonke Mboni&shy;swa (47) van New Brighton, sloer reeds sedert 2012 omdat hy aanhoudend &ndash; wanneer hy in die hof moet verskyn &ndash; siek afgeboek is en siekbrief op siekbrief inhandig.Die hof het egter bevind dat die laaste siekbrief &ndash; die een van verlede week &ndash; nie voldoende is nie. Die dokter moet dus kom getuig hieroor.Uit die sowat tien verhoordatums wat uitgesit is vir die verhoor het die beskuldigde altesame nege doktersbriewe ingehandig. Mboniswa is Vrydagaand in hegtenis geneem.Hy pleit onskuldig op &rsquo;n klag van verkragting.Die hof gaan nou met &rsquo;n ondersoek begin om vas te stel of die beskuldigde die verhoor unreasonably vertraag het.Luidens die klagstaat was die klaer op die betrokke dag tuis saam met haar ma en haar antie.Mboniswa het later die aand by die betrokke huis opgedaag en saam met sy girlfriend, die meisie se antie, daar oornag.Die volgende oggend het die antie die huis vroeg verlaat en Mboniswa opdrag gegee om die huis ook vroeg te verlaat omdat sy nie daar gaan wees nie.Kort nadat Mboniswa die meisie winkel toe gestuur het om koeldrank en &shy;airtime te gaan koop, het hy haar ma later ook winkel toe gestuur om hoender te gaan koop vir brekfis.Terwyl die meisie se ma by die winkel was, het Mboniswa die kind gevra om die airtime in sy selfoon te punch omdat hy nie lekker kan sien nie.Mboniswa, wat in daardie stadium in dieselfde vertrek as die meisie was, het op die bed gel&ecirc;.Hy het die meisie aanges&ecirc; om nader aan hom te staan. Sy het twee keer geweier om dit te doen.Toe sy die selfoon aan hom teruggee, het hy haar op die bed neergegooi en verkrag.Die meisie het n&aacute; die voorval na haar kamer gehardloop, waar sy weggekruip het.Toe haar ma haar later in die kamer sien skuil, het sy haar van die verkragting vertel.Mboniswa is daardie selfde oggend by die meisie se ouerhuis in hegtenis geneem. Adv. Ilse Loots kla aan.