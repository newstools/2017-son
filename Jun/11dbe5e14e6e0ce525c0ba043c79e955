SUID-AFRIKA se krieketspan sal nie kan bekostig om m&ocirc;re in die Champions Trophy sleg weg te spring nie.Die Proteas kom op die Oval teen Sri Lanka te staan en in di&eacute; blitstoernooi kan &rsquo;n vroe&euml; nederlaag katastrofies wees.Daar is net drie groepwedstryde om &rsquo;n plek in die halfeindronde te verseker.Nie net moet die Proteas die toernooi goed begin nie, maar ook die wedstryd.Om dit te doen, het Suid-Afrika van die w&ecirc;reld se beste spelers om die eerste houe in te kry en Sri Lanka van meet af aan onder druk te plaas.Kagiso Rabada is &rsquo;n troefkaart vir die Proteas met die nuwe bal. Hy is oorgehaal om vroeg die paaltjies te laat spat.&ldquo;In Engeland moet jy jou strategie kan aanpas omdat toestande van veld tot veld verskil.&ldquo;Ek sal steeds daarna mik om die boonste punt van die wegpen te tref, maar ek sal voller as gewoonlik probeer boul,&rdquo; het Rabada sy plan verduidelik.Die linksbouler Wayne Parnell gee toe dit is &rsquo;n belangrike wedstryd waarin goed begin moet word, maar voel die Proteas moet kalm bly.&ldquo;Ek benader dit soos enige ander internasionale wedstryd. Ek wil dinge eenvoudig hou en doen wat vir my in die verlede gewerk het.&ldquo;Die blaaie in Engeland is gewoonlik gunstig vir kolfwerk en boulers sal aanpassings moet kan maak,&rdquo; het Parnell verduidelik.As die aanvangsboulers goed begin, sal dit vir die bybreker Imran Tahir makliker wees om sy stempel op die wedstryd in die middelbeurte af te druk.&rsquo;n Stewige begin met die kolf is belangrik. Suid-Afrika het in Hashim Amla en Quinton de Kock &rsquo;n gedugte aanvangspaar wat vir &rsquo;n goeie grondslag kan sorg.Met Faf du Plessis wat daarna deur die kolwer in die eerste plek op die w&ecirc;reldranglys, AB de Villiers, gevolg word, het die Proteas die skietgoed om groot tellings aan te teken.