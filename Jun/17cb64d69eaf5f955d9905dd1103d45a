DIE groep peuters het grootoog en aandagtig na kapt. Marisha Pienaar se stories oor veiligheid en vreemdelinge geluister.As deel van Nasionale Kinder&shy;beskermingsweek, wat ten doel stel om kinders bewus te maak van hul regte, het die Mountweg-polisie die Children of Mary Educare Centre in Sydenham in die Baai besoek.Kapt. Pienaar het die kleingoed vermaan: &ldquo;Onthou, as daar &rsquo;n vreemdeling is wat roomys of sweets wil uitdeel, s&ecirc; nee! &rsquo;n Vreemdeling is iemand wat jy nie ken nie.&rdquo;Kapt. Pienaar werk in die gesinsgeweld-afdeling se slagofferondersteuningseenheid. Sy s&ecirc;: &ldquo;Onthou ook om altyd vir jou ouers te s&ecirc; waarheen jy gaan en by watter maatjie jy gaan kuier sodat hulle jou in die hande kan kry.&ldquo;As jy hartseer voel, moet jy na iemand gaan wat jy kan vertrou. As jy nie jou juffrou of ma vertrou nie, kom praat met die polisie.&rdquo;Volgens Pienaar is die mishandeling van en geweld teen kinders oral &rsquo;n probleem &ndash; nie net in die Baai nie.&ldquo;Kinders vertrou te maklik. Dis belangrik om kinders te leer wat reg en verkeerd is sodat hulle iemand kan vertel as iets met hulle gebeur. &ldquo;Ongelukkig kom di&eacute; goed eers uit n&aacute;dat hulle verkrag of gemolesteer is. So die beste manier is om hulle vooraf bewus te maak.&rdquo;Die polisie het ook hul wapens gewys en die kinders aangeraai om altyd &rsquo;n cop se kaart te vra as hulle twyfel of dit &rsquo;n regte cop is. Die kinders is ook geleer om nie bang te wees vir die polisie nie omdat hulle mense help.Die rede waarom misdadigers nie altyd vir kindergeweld of mishandeling gevang word, is dat die slagoffer se gesin hom/haar dikwels nie deur die trauma van &rsquo;n hofsaak wil sit nie, aldus Pienaar.&ldquo;Partykeer ken die slagoffer die persoon en dan werk &rsquo;n mens met plekke soos Famsa om sulke situ&shy;asies te hanteer, pleks van om dadelik hof toe te gaan.&rdquo;