ALTESAAM 17 mense wat oor betogings teen die afbreek van shacks in Wells Estate, Port Elizabeth, gearresteer is, het Vrydag in die Motherwell-landdroshof verskyn. Hulle sal tot 29 en 30 Junie in aanhouding bly. Dít is wanneer hulle hof sal loop vir ’n aansoek om borgtog. Altesaam 12 van hulle is Maandag gearresteer en nóg 5 is Woensdag aangekeer. Die polisie het ’n klopjag op die hokkies uitgevoer en op 18 petrolbomme, ’n 5F-kan petrol en 30 buitebande beslag gelê. Die polisie en nasionale vervolgingsgesag (NVG) wil streng vonnisse vra om ander potensiële betogers af te skrik. – GroundUp