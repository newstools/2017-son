&rsquo;N INLIGTINGSESSIE wat oor bendegeweld in die St. Albans-gevangenis moes handel, het gister ontaard in &rsquo;n debat tussen die media en bestuurslede van di&eacute; gevangenis oor die berugte past. Timothy Omotoso.Thabang Makwetla, die adjunkminister van korrektiewe dienste, het gister in die Baai saam met twee voormalige misdadigers met gevangenes gepraat oor hoe hulle hulself van bende&shy;geweld moet weerhou.Toe hulle die media oor die vergadering wou inlig, het lede van die media die onderwerp egter verander.Een verslaggewer wou weet waarom di&eacute; pastoor, wat teregstaan op 22 aanklagte van seksuele geweld en mensehandel, na bewering spesiale behandeling ontvang.&ldquo;Ons wil weet waarom hy blykbaar &rsquo;n kitaar en platskerm-TV in sy sel het, en hoekom hy glo sekere (korrektiewe) beamptes in sy sak het,&rdquo; het sy ges&ecirc;.Nkosinathi Breakfast, streekkommissaris van die departement van korrektiewe dienste (DKD), het behoorlik kleigetrap en met &rsquo;n gebo&euml; hoof ges&ecirc; niemand in di&eacute; gevangenis kry spesiale behandeling nie.&ldquo;Ek is verbaas om te hoor van &rsquo;n kitaar in sy sel, aangesien ek glad nie daarvan bewus was nie, maar ek sal dit definitief opvolg,&rdquo; het hy ges&ecirc;.Di&eacute; verslaggewer wou ook weet waarom die bestuurslede aanhoudend voorgee alle gevangenes word gelyk behandel, maar die gevangenes bel die media gereeld en kla oor ongelykheid.Breakfast het weer beklemtoon alle gevangenes word gelyk behandel.&ldquo;Soms is daar &rsquo;n geval waar &rsquo;n gevangene ons nader omdat hy in &rsquo;n enkelsel wil bly. &ldquo;As hy di&eacute; sel kry en &rsquo;n ander wat dit ook kom aanvra, kry dit nie, dan kla hulle hul word ongelyk behandel.&ldquo;Ek wil egter net s&ecirc; hoewel hulle almal gelyk behandel moet word, kan hulle as gevolg van hul verskillende omstandig&shy;hede nie almal dieselfde behandel word nie.&rdquo;Makwetla het ook sy verbasing oor Omotoso se beweerde spesiale behandeling uitgespreek en ges&ecirc; hy was glad nie daarvan bewus nie.Hy het daarna &rsquo;n nota in sy sakboekie gemaak en belowe om dit op te volg.Golden Miles Bu&shy;dhu, een van di&eacute; voormalige misdadigers en &rsquo;n lid van die South African Prisoners Organisation for &shy;Human Rights (Sapohr), het ook sy stuiwer in die armbeurs gegooi.&ldquo;Elke mens wat opgesluit is, het regte en moet met waardigheid en gelykheid behandel word.&ldquo;Hulle sal alleenlik kla as hulle werklik voel hul regte word geskend. &ldquo;Ons as organisasie hoop egter dat dinge mettertyd sal verbeter.&rdquo;Die omstrede Omotoso het om borgtog aansoek gedoen, maar dit is nie toegestaan nie. Hy bly in aanhouding tot 21 Julie, wanneer hy weer in die hof moet verskyn.