TERWYL storms in die Wes-Kaap woed, gaan die Suid-Kaap gebuk onder kwaai veldbrande.Die brande het gister tot gevolg gehad dat mense uit hul huise moes padgee en paaie gesluit is. Een huis het heeltemal afgebrand.Richard Meyer van Knysna se rampbestuur het bevestig die buurte Belvidere en Brenton moes ontruim word. In Rheenendal het drie lede van &rsquo;n gesin in die brande gesterf.Intussen is die stormsterk winde besig om die brande in die Eden-distrik aan te blaas. Veldbrande langs die N2 belemmer die verkeer.Behalwe die brande in Knysna is dele in Sedgefield ook aan die brand.Dis veral plantasies wat brand en in die bosbougebied van Springveld is 13 huise ontruim.In Wildernis spook die brandweer ook teen brande. &rsquo;n Huis teen die N2 naby die Touwrivier het afgebrand. &ndash; News24