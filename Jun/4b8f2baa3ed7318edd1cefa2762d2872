DIE koeler weer het gister op die vyfde dag van die Knysna-vure omstandighede ietwat makliker gemaak vir brandbestryders in die gebied.Saterdag het die brande egter die lewe van &rsquo;n 63-jarige man naby Concordia ge&euml;is. Dit bring die lewensverlies tot by ses.Vyf ander mense is ook hospitaal toe geneem met ernstige beserings.Die vuur in die Eden-distrik het Saterdag oor &rsquo;n gebied van rofweg 100 km gestrek.Volgens James-Brent Styan, woordvoerder van die MEC vir plaaslike regering, Anton Bredell, het die koeler toestande gister die brandbestryders gehelp om harder te werk om die vuur te beheer.Dit was in kontras met Saterdagaand waar hulle moes swoeg om die vlamme weg te hou van Rheenendal en die Wit Lokasie settlement as gevolg van die stormsterk winde. Verskeie huise is ook by Brenton on Sea beskadig.Helikopters en vastevlerkvliegtuie kon gister as gevolg van die stiller omstandighede vanaf 9:00 voortgaan om die vlamme met waterbomme te blus.Verskeie hotspots oor die 100 km-vlammesee tussen Sedgefield en Plettenbergbaai kon ge&iuml;dentifiseer en gebom word.Geen beserings is gister aangemeld nie.Verskeie brande was back burns om die vlamme weg te hou van Buffelsbaai.