DIE kronkelpad na die spog-gholflandgoed Simola in Knysna lyk soos &rsquo;n oorlogsone, maar vir &rsquo;n werklose inwoner van die Suid-Kaap is dit geen afskrikmiddel om &rsquo;n bietjie geldjies te maak nie.Clifton Talmakies het voor &rsquo;n uitgebrande huis &rsquo;n stalletjie opgesit om sy klein besigheid, die verkoop van gebruikte gholfballe, voort te sit. Die brande wat die gebied op 7 Junie getref het, het 7 lewens ge&euml;is en meer as 450 &shy;huise vernietig.Maar vir &shy;Talmakies, &rsquo;n inwoner van die Hornlee-woongebied in Knysna, is die nood vir geld te groot om agteroor te sit.&ldquo;Nee wat, ek is werkloos en kan mos nie terugsit nie. &ldquo;Gelukkig is ons nie deur die brande geraak nie. Ek sien die meeste huise in die straat het afgebrand, maar ek sien die manne speel nog gholf. &ldquo;Ek maak balle bymekaar en verkoop dit by my stalletjie. Soms staan ek in die dorp, maar ek het besluit om hier te kom staan.&ldquo;Dit gaan swaar. Ek wil ook nie vir altyd balle verkoop nie. Ek soek &rsquo;n vaste job,&rdquo; het hy vertel.Talle mense is werkloos gelaat nadat talle vakansieoorde en verblyfplekke in die brand verwoes is.