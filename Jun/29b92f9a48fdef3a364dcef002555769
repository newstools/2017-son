DIE Patriotic Alliance (PA) is glad nie haastig vir terugvoer oor die party se eise om hom by die Nelson Mandelabaai-koalisieregering aan te sluit nie.En indien daar nie aan di&eacute; eise gehoor gegee word nie, maak dit ook nie werklik saak nie.Dis die bevestiging wat Leanne Williams, die PA se nasionale voorsitter, gister gegee het.Die koalisieregering in die Metro bestaan uit die DA as die meerderheidsparty, die UDM, Cope en die ACDP.Die PA se moontlike toevoeging tot die koalisie&shy;regering het verlede week aan die lig gekom.Athol Trollip, die Baaise burgemeester, het Mmusi Maimane, die nasionale DA-leier, en James Selfe, die voorsitter van die DA se federale raad, per brief hiervan ingelig.Trollip skryf Marlon Daniels, &rsquo;n PA-raadslid, het die koalisieooreenkoms namens die PA onderteken.Dit nadat samesprekings met die party se nasionale leier, Gayton McKenzie, en Williams gevoer is.Hy het bygevoeg hy is van plan om Daniels op sy burgemeesterskomitee (mayco) aan te stel.Die PA dring daarop aan dat Daniels as onderburgemeester en burgemeesterskomiteelid vir veiligheid en sekuriteit aangestel word.Mongameli Bobani van die UDM is tans die onderburgemeester.Di&eacute; demands is volgens die PA ononderhandelbaar.Williams het verduidelik die PA het nie met &rsquo;n tydlyn gewerk toe die eise aan die DA oorhandig is nie.En die uitkoms van die koalisie se besluit oor die toevoeging van die PA is blykbaar ook nie van veel belang nie.&ldquo;As ons bly met ons een stoel (setel) sal ons steeds ons kiesers in die council verteenwoordig,&rdquo; aldus Williams.Intussen is daar steeds g&rsquo;n duidelikheid oor die onenigheid tussen Trollip en Bobani nie. &rsquo;n Koalisiekomitee het onlangs &rsquo;n verslag oor die binnegevegte tussen Trollip en sy adjunk opgestel.Lance Grootboom, &rsquo;n ACDP-raadslid en die voorsitter van die komitee oor munisipale openbare rekeninge, het ges&ecirc; die verslag het aangedui albei dra skuld. Volgens hom het albei voorskrifte van die koalisieooreenkoms tussen die partye oortree.Bobani en Thoko Tshangela, UDM-raadslede, het al verskeie keer teen koalisiebesluite gestem.Grootboom het ges&ecirc; dis &rsquo;n besliste oortreding van die ooreenkoms aangesien daar prosedures is om te volg indien &rsquo;n lid nie met die koalisie saamstem nie.Hy het egter ges&ecirc; net die nasionale leiers van partye sal hulle kan uitlaat oor die PA se moontlike toekoms in die koalisie.