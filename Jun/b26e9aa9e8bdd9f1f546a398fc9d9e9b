&ldquo;NADAT beleggers Oompie gewaarsku het, het hy steeds nie hul geld terug betaal nie. &ldquo;Daai&rsquo;s hoekom daar op sy huis geskiet is, hulle wou sy bloed h&ecirc;.&rdquo;S&oacute; vertel &rsquo;n betroubare bron en inwoner van Coronationstraat, Touwsrivier, oor die skietery wat gisteroggend daar plaasgevind het.Die vermeende ponzi-pastoor David &ldquo;Oompie&rdquo; Cupido se vrou, Febe, is tydens die skietery gewond en moes hospitaal&shy;behandeling in Worcester kry.Sy is egter weer later gister ontslaan en sterk tans aan by die huis, verneem Son.Oompie is die eienaar van 4th Power Investments, wat glo &rsquo;n ponzi&shy;skema is.Son se bron, wat verkies anoniem te bly, verduidelik: &ldquo;Dit was so n&aacute; 02:00 toe ek omtrent drie skote gehoor het.&ldquo;Toe ek uitkyk, sien ek hoe die ou sy hand deur Oompie se hekke druk en na die hoek toe hardloop.&ldquo;Daar het &rsquo;n Ford ST vir hom gewag en hulle is haastig daar weg.&rdquo;Die bron vertel Oompie kry al die afgelope ses weke dreigemente &ldquo;dat hy moeilikheid voor sy deur gaan kry&rdquo;.&ldquo;Hulle het ook ges&ecirc; dat hulle nie bang is vir die kameras wat rondom Oompie se huis is nie, want hulle gaan dit ook breek.&rdquo;Die bron s&ecirc; Oompie se kind is ook al by die skool geviktimiseer.&ldquo;Hulle moes die kind by die skool uithaal en in &rsquo;n ander skool sit.&ldquo;Nou gebeur di&eacute;.&rdquo;Volgens &rsquo;n ander bron na aan die ondersoek het dieselfde Ford by &rsquo;n naby gele&euml; garage opgetrek en nog die tenk vol gemaak.&ldquo;Die kar se nommerplate was weggesteek.&rdquo;Lt.kol. Andr&egrave; Traut bevestig die voorval en s&ecirc; geen arrestasies is nog gemaak nie. &ldquo; &rsquo;n Saak van poging tot moord word ondersoek.&ldquo; &rsquo;n Volwasse vrou is tydens die voorval in die been geskiet.&rdquo;Toe Son gister voor Oompie se huis optrek, het &rsquo;n man ges&ecirc; Oompie wil nie met die media praat nie.&ldquo;Hy is daar binne, maar hy is besig en wil nie saam met julle praat nie.&rdquo;