MARIA Strauss het nog &rsquo;n tree nader gegee aan haar droom om &rsquo;n lewe uit drama te maak.Die 17-jarige matriekmeisie van Graafwater het onlangs in die Kunstekaap aan die nasionale toneelspelkompetisie vir ho&euml;rskoolleerders deelgeneem.Boonop het sy vir haar &rsquo;n beurs by die Northlink-kollege losgespeel.Di&eacute; passievolle dogter van Magrieta Strauss, &rsquo;n seisoenale plaaswerker van Graafwater en omgewing, laat niks in haar pad staan om haar droom te verwesenlik nie. Nie huislike omstandighede nie en nog minder &rsquo;n moeilike teaterteks wat sy onder die knie moes kry.As iets net klink na drama, dan is sy by.Sy is nou al &rsquo;n huishoudelike naam by dramakompetisies in haar omgewing.Maria neem gereeld aan dramakompetisies en die Klawer-kuns-eisteddfods deel.Die toneelspelkompetisie te Kunstekaap word jaarliks deur die Ho&euml;rskool Bellville aangebied.Dit is vanjaar deur die Stigting vir Bemagtiging deur Afrikaans (SBA) en kykNET geborg en bykans 530 hoopvolle jong mense het opgedaag.Maria het uiteindelik die top- 80 gehaal!Op die koop toe is sy ook gekies as een van ses leerders wat in 2018 saam met Vicki Davis (van 7de Laan -faam) in &rsquo;n produksie Vlerke vir Almal by die Woordfees in Stellenbosch gaan optree.Hoewel Maria die beurs van R10 000 van die Northlink-kol&shy;lege ingepalm het, is dit net voldoende om die registrasiegeld te dek.Gevolglik is die gesin nou op soek na &rsquo;n borg of borge om di&eacute; talentvolle meisie vir die volgende twee jaar van studie aan die kollege te ondersteun.Hulle soek veral bystand met verblyf en verdere klas- en kosgeld vir haar studiejare.Met haar talent en passie vir drama is Maria beslis &rsquo;n aktrise om dop te hou en aan te moedig, aldus haar afrigter, Athena Jansen.Enigeen wat die gesin van hulp kan wees, kan Maria gerus by 062 880 9531 bel.