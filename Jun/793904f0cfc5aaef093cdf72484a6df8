DIE veldbrande wat sedert Woensdag in en om Nelson Mandelabaai woed, het gister van nuuts af opgevlam nadat dit laat Sondagaand redelik onder beheer gebring is.Mthubanzi Mniki, &rsquo;n munisipale woordvoerder, het Sondagaand laat weet die meeste vlamme is sover geblus.Hy het ook ges&ecirc; die brand- en nooddienspersoneel spits hulle nou daarop toe om sekere maat&shy;re&euml;ls in te stel om verdere brande te voorkom.Mniki het egter gisteroggend ges&ecirc; die brande het weer op Schoenmakerskop (Seaview-omgewing), asook Ellesrivier naby die Kouga-munisipaliteit se grens, begin.&ldquo;Albei brande is op die oomblik onder beheer. Die brand- en nooddienspersoneel is ook steeds besig om brande in die Van Stadenskloof te blus.&rdquo;Hy het bygevoeg: &ldquo;Die brand in die Rocklands-omgewing is geblus en geen paaie is op die oomblik gesluit nie.&rdquo;Hy het ook ges&ecirc; daar word nou aandag gegee aan die gebiede wat weens die brande deur kragonderbrekings geraak is.&ldquo;Die elektrisiteitsinstallasies wat deur die brande beskadig is, word herstel. Die mense in die geaffekteerde areas word versoek om geduldig te bly.&rdquo;Intussen lyk groot dele van die Baai wat deur di&eacute; vlammehel verteer is, soos &rsquo;n woestyn.Die brande se spoor van verwoesting kan duidelik gesien word in areas soos Rocklands, Lady&rsquo;s Slipper, en die Van Stadenskloof, asook die Van Stadens&shy;natuurreservaat op die N2.Met die ingang na di&eacute; reservaat lyk dit asof slegs die gras langs die ontvangsarea vlam gevat het, maar anderkant die hek is die prentjie donker.Van die helderrooi pro&shy;teas wat eens op &rsquo;n tyd di&eacute; reservaat versier het, is absoluut niks oor nie.Kaal takke en verkoolde swart boompies strek beskuldigend die lug in en die reuk van geskroeide blare hang swaar in die lug. Onder die paar groot bome wat die vuur se intensiteit in &rsquo;n mate weerstaan het, staan halfgebrande houtbankies. Op &rsquo;n hoewe in Lady&rsquo;s Slipper staan &rsquo;n plaashuis in puin nadat hy deur die vlamme verswelg is.Van di&eacute; hoewe se plantegroei is daar ook net swart gras oor. In die Van Stadenskloof sweef die digte rookwolke soos mis en hang dit verstikkend in die lug.Mniki het weer &rsquo;n beroep op die gemeenskap gedoen om nie brande in oop areas te stig of brandende sigaretstompies weg te gooi nie.