TOE die Stebuys-kinders se ouers nog albei geleef het, het hulle alles gehad wat hulle nodig gehad het. Volgens Christine Ruiters, die antie van wyle Marilyn Stebuys, het die kinders net die klere wat hulle gedra het, gehad die dag toe hul ma oorlede is.Ruiters s&ecirc; die kinders se klere is by die huis, maar dis vir hulle moeilik om toegang tot die huis te verkry. &ldquo;Daai kinders moet skoene en klere kry. Die meisie moet toiletries kry.&rdquo;Volgens Ruiters moet die kinders nou by familie &ndash; insluitende by haar &ndash; rondvra vir goed wat hulle nodig het. Sy s&ecirc; elkeen help maar waar hulle kan.&ldquo;Hulle is maar so tussen my en hul oupa.&rdquo;Toe hul ma oorlede is, het die kinders ges&ecirc; hulle wil by hul oupa woon. Hul oupa Manie Goeda s&ecirc; dis moeilik om vir die kinders te sorg. Hy s&ecirc; hy verdien maar &rsquo;n skamele R1 600 per maand. Volgens Ruiters help niemand die kinders met hul medikasie nie. Sy s&ecirc; dit lyk of die kinders se planne om verder te gaan studeer, ook nou tot niet is.Volgens Goeda was Denwin van plan om ingenieurswese te gaan studeer. Maronique wou nursing doen. Ruiters s&ecirc; dalk is daar eendag &rsquo;n man of vrou wat bereid sal wees om vir die kinders se studies te betaal.Volgens Ruiters was Marilyn baie kundig met haar hande. Sy het die mooiste gordyne gemaak.Marilyn het tot en met haar dood by &rsquo;n kleuterskool gewerk.