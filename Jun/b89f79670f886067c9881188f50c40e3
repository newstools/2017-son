DIE regverdigheid van die verhoor van voormalige senior polisie&shy;beamptes is gister bevraagteken.D&iacute;t volg nadat regter Ro&shy;sheni Allie beswaar gemaak het teen adv. William King se vrae aan &rsquo;n staatsgetuie oor haar getuienis.King is die regsverteenwoordiger van Mohamed Saleem Dawjee, &rsquo;n sakeman wat saam met Arno Lamoer, voormalige provinsiale polisiehoof, op klagte van korrupsie, omkopery, regsverydeling en rampokkery verskyn.Die ander beskuldigdes is die voormalige senior polisiebeamptes Darius van der Ross, Kollindren Kollin Govender en Logambal Sharon Govender, sy vrou.King wou aan brig. Hansia Hansraj vrae daaroor stel dat sy getuig het Sharon het haar vrouwees aangeraak. Dit het haar emosioneel laat uitbars in die hof.&ldquo;Jy&rsquo;t verdoemend ge&iuml;mpliseer beskuldigde nr. 7 (Sharon) het ges&ecirc; jy is &rsquo;n vrou wat nie kinders kan h&ecirc; nie,&rdquo; het King dit aan Hansraj gestel.&ldquo;Dit het my seergemaak. En moet ek dit nou herhaal? Dis vir my emosioneel. Ek wil nie weer emosioneel raak nie,&rdquo; het Hansraj geantwoord.King het toe aan haar ges&ecirc; sy speel toneel en dit is nie die waarheid nie.Hansraj het vroe&euml;r &rsquo;n emosionele uitbarsting in die hof gehad toe sy getuig het Sharon het in 2014 op &rsquo;n vergadering ges&ecirc; sy is gelukkig om haar kinders te h&ecirc;.Hansraj het aan die hof vertel sy&rsquo;t gevoel di&eacute; stelling is teen haar gemik.Allie het beslis King kan Hansraj nie hieroor uitvra nie, want sy&rsquo;t reeds daaroor getuig en dis op rekord.&ldquo;Ek dink dit het &rsquo;n impak op my kruisondervraging. Ek het baie jare ondervinding in kruisondervraging,&rdquo; het King aangevoer.Hy het aan Allie ges&ecirc; hy wil aan die hof uitwys dat Hansraj nie &rsquo;n geloofwaardige getuie is nie en dat sy die hof wil mislei.Grant Smith, regsverteenwoordiger van Lamoer, het op sy beurt aan die hof ges&ecirc; hy is bekommerd daaroor of die verhoor regverdig is.Allie het ges&ecirc; sy sal kyk na aansoeke vir Hansraj se onttrekking aan die saak.Billy Downer, staatsaanklaer, het ges&ecirc; d&iacute;t is nie nodig nie.Hansraj het toe sy die bevelvoerder van die Goodwood-polisiekantoor was, in 2012 &rsquo;n ondersoek oor Dawjee se verhouding met die top cops gelas.