VYF leerders van die Senior Sekond&ecirc;re Skool Gumzana naby Mbizana is gisteroggend dood nadat &rsquo;n bakkie en &rsquo;n bus in &rsquo;n botsing betrokke was.AlgoaFM het berig kapt. Mlumgisi Matidane, &rsquo;n polisiewoordvoerder, het ges&ecirc; die leerders is agterop die bakkie vervoer en was op pad skool toe.Die ongeluk het omstreeks 07:30 plaasgevind.Volgens hom het die bakkie op pad na die skool by &rsquo;n grondpad ingedraai toe dit deur die bus getref is.Sestien ander leerders is beseer en drie van hul verkeer in &rsquo;n ernstige toestand.Al die beseerdes is na die St. Joseph-hospitaal geneem.Die polisie ondersoek &rsquo;n saak van strafbare manslag.Die voorval volg kort nadat &rsquo;n wetswysiging verlede maand in werking getree het wat motoriste verbied om leerders teen vergoeding agterop bakkies te vervoer.Die Burger het berig die wysiging van art. 250 van die Nasionale Padverkeerswet is in November 2016 in die Staatskoerant gepubliseer. Dit is deur Dipuo Peters, die voormalige minister van vervoer, goedgekeur. Luidens die nuwe weergawe van die wet is dit onwettig om skoolkinders teen vergoeding op &rsquo;n openbare pad te vervoer in &rsquo;n vragruim van &rsquo;n voertuig wat vir goedere bedoel is. Motoriste word ook verbied om ander mense te vervoer, mits hulle &rsquo;n permit ingevolge die Wet op Padvervoer bekom het.Veiligheid met die vervoer van leerders het ook Vrydag in die Baai onder die vergrootglas gekom. D&iacute;t was toe &rsquo;n verkeersbeampte &rsquo;n taxi waarin 38 skoolkinders vervoer is, op die kruising van die M4 en Darlingstraat van die pad getrek het.Yolande Faro, die metropolisiehoof, het bevestig die kinders is almal leerders van die Ho&euml;rskool Khumbulani in Noordeinde.Die bestuurder is in hegtenis geneem en daar is op sy vervoerpermit beslag gel&ecirc;.Drie taxi&rsquo;s moes gere&euml;l word om al die kinders na die skool toe te vervoer. Die eksamen is daardie dag ook vertraag om die kinders geleentheid te gee om te kan skryf.