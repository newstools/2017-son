ATLANTIS. &ndash; &rsquo;n Pa is gisteroggend in kruisvuur dood toe hy op pad was om sy geliefde kind by die cr&egrave;che te gaan aflaai.Brent Kruger (32) het in die kruisvuur van twee strydende bendes beland.Wat die tragedie vererger, is dat die trotse gesinsman Sondag sy 12de huweliksherdenking sou vier.Sy drie kinders was sy alles en sy trots.Brent was juis op pad om sy jongste dogter, wat hy &ldquo;sy prinses&rdquo; genoem het, by die cr&egrave;che te gaan aflaai.Die skietery het gister skuins n&aacute; 08:00 in Ardennes Close in Beacon Hill uitgebreek.Kruger het reeds sy dogtertjie afgelaai toe die noodlot hom getref het.Volgens omstanders op die toneel het twee bendes mekaar gejaag en het die een groep op die ander geskiet.Een ou in die groep het beweer: &ldquo;Gemoedere het reeds Dinsdagaand opgevlam tydens &rsquo;n oor-en-weer-skietery in die berugte &shy;Dura-fl&ecirc;tse.&rdquo;Kruger is vermoedelik in die sy getref. Hy het probeer wegjaag, maar het sy bewussyn verloor en 50 m verder in &rsquo;n muur vasgejaag, waar hy dood is.Volgens &rsquo;n polisiebron het &rsquo;n enkele skoot die slagoffer getref nadat dit deur die motordeur getrek het.Die bron het ges&ecirc; vyf patroondoppies is op die toneel opgetel.Denise Kruger, Brent se ontstelde ma, het ges&ecirc; haar seun was geliefd en hy het voluit vir sy gesin, familie en die kerk geleef.Denise, &rsquo;n onderwyseres, het hartseer ges&ecirc;: &ldquo;My seun wou altyd net die beste vir sy drie kinders h&ecirc;.&rdquo;Woede oor die onsinnige moord op die gesinsman het kort daarna op sosiale media losgebars.Daarop word gekla oor waarom &rsquo;n onskuldige man weens die onsinnige skietery van &rsquo;n klomp skollies dood is.VerdagtesKapt. FC van Wyk, &rsquo;n polisiewoordvoerder, het bevestig dat Kruger in die kruisvuur van bendes beland het.Van Wyk het ges&ecirc;: &ldquo;Dis egter goed om te noem dat vier verdagtes tussen die ouderdomme van 15 en 18 ingeneem is vir ondervraging en arrestasies kan moontlik volg.&rdquo;Die saak word verder ondersoek.