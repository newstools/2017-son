IN &rsquo;N dramatiese wending in die Christopher Panayiotou-saak het die verdediging gister gevra dat die regter hom aan die saak onttrek.Adv. Terry Price, lawyer van die moordbeskuldigde, Christopher Panayiotou, het versoek dat regter D. Chetty hom aan die saak onttrek. Dit was nadat hy (regter Chetty) gister in sy uitspraak in die binneverhoor gelas het dat die verdoemende beeldmate&shy;riaal wat wys hoe Christo&shy;pher en die vermeende middelman, Luthando Siyoni, byeengekom het n&aacute; Jayde se dood, toelaatbaar moet wees.Siyoni is intussen tot vyandiggesinde 204-getuie verklaar.Jayde se familie en vriende wat in die galery gesit het, het &rsquo;n sug van verligting geslaak toe hulle hoor die video gaan as bewysstuk ingedien word.Chetty het gister geen redes vir sy beslissing verstrek nie. Price is ongelukkig dat Chetty die verdediging, volgens hom, in die donker gelaat het deur nie redes vir sy beslissing te verskaf nie.Price het toe gevra dat die saak uitgestel word sodat die verdediging in die lig hiervan leiding kan kry van senior council.Volgens Price moet hy fight vir wat reg is vir sy kli&euml;nt deur die uitspraak te chal&shy;lenge.Volgens Price is sy senior council, ene mnr. De Bruyn, tans besig in Mthatha. Hy s&ecirc; hy het ook senior council in Johannesburg en Kaapstad probeer kry.&ldquo;Ons geniet nie &rsquo;n regverdige verhoor nie. Ons weet nie wat die basis is waarop u die bewysstuk toegelaat het nie. &ldquo;Ons het die redes nodig, want ons kan nie voortgaan sonder die redes nie.&rdquo;Hy s&ecirc; Christopher se lewe is in sy hande. Price het aan Chetty ges&ecirc; hy het geen idee waardeur hy (Price) en sy familie moet gaan op so&shy;siale media nie.Hy het ook aan Chetty ges&ecirc; hy weet nie onder watter druk hy (Price) is nie.Price s&ecirc; daar is op so&shy;siale media genoem die Pana&shy;yiotou&rsquo;s moet gehang word. Volgens Price het hy tyd nodig. Hy s&ecirc; die enigste manier waarop hy sy kli&euml;nt doeltreffend kan verteenwoordig, is om met senior council te konsulteer.Volgens Price het dit hom twee weke geneem om sy betooghoofde voor te berei en binne &rsquo;n oogwink is dit tot niet.Toe Chetty finaal besluit het hy gaan nie uitstel toestaan nie, het Price gevra vir &rsquo;n verdaging sodat hy senior council oor die toedrag van sake kan inlig. Toe die hofverrigtinge vyf minute later hervat word, het Price aangedui hy gaan m&ocirc;re &rsquo;n aansoek bring dat Chetty hom aan die saak onttrek. Adv. Marius Stander, die staatsaanklaer, het hierop ges&ecirc; hy het reeds re&euml;lings getref vir talle getuies om Port Elizabeth toe te vlieg.Stander het gevra die uitstel moet kort wees. Chetty het die saak tot m&ocirc;re uitgestel. Christopher staan saam met Sinethemba Nenembe en Zolani Sibeko tereg op klagte van sameswering om moord te pleeg, moord, roof met verswarende omstandighede, kaping, die onwettige besit van &rsquo;n vuurwapen en ammunisie.Christopher staan op sy beurt tereg op &rsquo;n klag van dwarsboming van die gereg.Hy was glo die meesterbrein agter die skietdood van sy vrou, Jayde, in April 2015.