MOSSELBAAI. &ndash; Ontwikkelaars kan maar toustaan, maar die Souwesia-kampeerterrein sal net met die goedkeuring van die gemeenskap ontwikkel word.S&oacute; het Harry Levendal, uitvoerende mayor van Mosselbaai, hom uitgelaat te midde van &rsquo;n twis oor die munisipaliteit se goedkeuring om die huurkontrak van die gewilde seekosrestaurant De &shy;Vette te verleng. Levendal s&ecirc; daar is duur lesse geleer met die &shy;Diazstrand-ontwik&shy;keling. David Kamfer, Icosa se raadslid, glo die &shy;verlenging van die restaurant se huurkontrak vir drie jaar is niks meer nie as &rsquo;n poging deur die munisipaliteit om later die grond aan ontwikkelaars te verkoop.&ldquo;Hulle wil &shy;alles wegvat van die arm mense.&ldquo;Ons het reeds die aangeleentheid by &shy;Lawyers for Human Rights aangemeld wat bereid is om die aangeleentheid namens die gemeenskap te ondersoek.&ldquo;So kan dinge mos nie toegelaat word om voort te gaan nie. &ldquo;Ons is moeg dat ons heritage stuk vir stuk van ons weggevat word,&rdquo; het Kamfer ges&ecirc;. Levendal het egter teruggekap deur te s&ecirc;: &ldquo;Om die huurkontrak te verleng is &rsquo;n interim-maatre&euml;l omdat ons steeds met die gemeenskap onderhandel.&ldquo;Dit maak mos nie sin om die huurkontrak nou te be&euml;indig terwyl samesprekings aan die gang is nie. Daar is twee skrif&shy;telike objections aangeteken. Ons het ook geen huidige, definitiewe planne om die strand te ontwikkel nie.&rdquo; &rsquo;n Gemeenskapsvergadering sal binnekort in Green Haven, Groot-Brakrivier, gehou word. Hy het ook ges&ecirc; dat die munisipaliteit besig is om aksie te neem nadat eiendom deur die destydse munisipaliteit van Groot-Brakrivier aan &rsquo;n ontwikkelaar toegeken is.Die Mosselbaai-munisipaliteit het later besluit om die toekenning terug te trek. &ldquo;Die oud-Groot-Brak-munisipaliteit wou die grond aan beleggers verkoop, maar suksesvolle hofsake het dit stopgesit,&rdquo; het hy bygevoeg.Souwesia is deur die apartheidsregering as &rsquo;n ontspanningsgebied vir bruin mense ontwikkel. Die gebied word beskryf as &ldquo;prime area&rdquo; met talle ontwikkelaars wat toustaan om besit daarvan te kry.