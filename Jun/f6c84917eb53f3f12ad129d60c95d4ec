DUISENDE Hop-huise wat leeg staan, gaan binnekort gegee word aan ander kwalifiserende begunstigdes as die aanvanklike begunstigde nie in die hande gekry kan word nie.Die Oos-Kaapse LUR vir menslike nedersettings, Helen Sauls-August, het onlangs aangekondig dat die leegstaande Hop-huise hertoegewys gaan word aan begunstigdes wat daarvoor kwalifiseer.Die Oos-Kaapse departement van menslike nedersettings gaan &rsquo;n proses begin om die vermiste begunstigdes van Hop-huise wat tans leeg staan, op te spoor.Die departement het uitgevind dat sekere munisipaliteite sukkel om begunstigdes wie se huise klaar gebou is, in die hande te kry. Daarom het Sauls-August die go-ahead gegee aan die munisipaliteite.&rsquo;n Proses van deregistrasie van goedgekeurde begunstigdes sal gevolg word as hulle nie eienaarskap van hul Hop-huise geneem het nie.Verder s&ecirc; Sauls-August dat munisipaliteite di&eacute; deregistrasieproses moet onderneem deur &rsquo;n advertensie te plaas om die vermiste eienaars op te spoor. Die vermiste begunstigdes het daarna 21 dae om hierop te antwoord voordat die deregistrasieproses begin.&ldquo;As die regsprosesse nie tot op die letter gevolg word nie, word die proses onwettig. &ldquo;Deregistrasie moet korrek gedoen word,&rdquo; het Sauls-August ges&ecirc; toe sy tydens &rsquo;n kwartaallikse sessie gepraat het met raadslede wat vir die menslike nedersettings verantwoordelik is.&ldquo;Ten spyte van die provinsiale departement se ononderbroke pogings om behuisingsprojekte te lewer, is daar eenhede wat onbewoon bly en aan vandalisme onderworpe is.&ldquo;Die le&euml; huise vertraag ook die oordrag en uitreiking van eiendomsbewyse aan die korrekte begunstigdes. &ldquo;Hierdie jaar alleen beplan die departement om eiendomsbewyse in te dien, oor te dra en uit te reik,&rdquo; het Sauls-August vol vertroue ges&ecirc;.