IN DIE lig van Jeugmaand en die viering van Jeugdag is dit, ironies genoeg, tyd dat die regering &rsquo;n noodtoestand afkondig.Die jeug van di&eacute; land het niks om te vier nie, want hulle word geleidelik uitgewis deur moord, verkragting en werkloosheid. Die verlede van Hector Pietersen en 1976 word weer herdenk, maar kan nie gevier word nie. &rsquo;n Mens vier ten beste dinge wat nuut is en jou omstandighede drasties verbeter het.Glo my, hierdie Born Frees is niks aan die ANC-regering verskuldig nie en het geen simpatie met die spul nie. Hulle kan nie stem vir die ANC net omdat hul ouers destyds in die struggle was of ANC gestem het nie. Dit skep die ruimte vir die opposisiepartye om te oes onder hierdie Born Frees. Moenie die jeug verkwalik as hulle hulle begin wend tot die DA en die EFF nie. Kiesers sal neig na die party wat hoop in &rsquo;n hopelose situasie kan verwesenlik.Ons jong meisies en seuns word daagliks ontvoer, verkrag en vermoor in ons townships. Courtney Pieters. Stacha Arends. Ren&eacute; Roman. Altesaam 1 200 kinders is landwyd in die eerste vyf maande van die jaar vermoor. Politicians pop net op wanneer die lyke gevind word en hulle dan politieke munt uit die hartseer van mammies en pappies wil slaan. Gewetenloos.Hoekom beveilig hulle nie ons gemeenskappe nie? Doen kinderontwikkelingsentrums genoeg vir ons kinders?Ons kinders raak gangsters, want die maatskaplike omstandighede waarin ons seuns grootword, maak dit uiters moeilik om nie deur groepsdruk &rsquo;n gangster te word nie. Vra maar die mammies op die Cape Flats wat in &rsquo;n block of flats woon ... Hul seuns word met die dood gedreig as hulle die reguit pad sou wou loop.Dwelms is een van die grootste oorsake van die verval van ons jeug.In Jeugmaand word honderde in rehabilitasiesentrums behandel en duisende is verslaaf aan dwelms en het nie eens die geld om dit te koop nie.Daarom steel hulle en is inbrake aan die orde van die dag. Jong meisies gee hul lyf vir dwelms en verval in prostitusie.Dit bring verder mee dat die epidemie van tienerswangerskappe ons gemeenskappe teister.Jong meisies raak gewoonweg swanger net om daardie gebrekkige &ldquo;KinderPay&rdquo; te kry. Ons voer &rsquo;n verlore stryd, want wat word van &rsquo;n kind wat uit so &rsquo;n situasie gebore word? Nog een tot die werkloosheid&shy;syfer? Nog &rsquo;n gangster?Geen kind behoort in &rsquo;n plakkerskamp grootgemaak te word nie.Bou die regering genoeg huise waarin die jeug van ons land dalk &rsquo;n kamer van hul eie kan h&ecirc; of met net een persoon deel? Plakkerskampe is die teelaarde van armoede en die afbreek van kinders se selfbeeld. Sal hierdie kinders ooit eendag vir die regerende party stem? Jaarliks word derduisende matrikulante tot die werkloosheidsyfer gevoeg. So ook gegradueerdes.Hulle dobber rond op die see van moedeloosheid soos hulle werk soek. Wie sal hulle kwalik neem om nie vir die ANC te stem nie?Kan die ANC verstaan dat die jeug niks het om te vier wat betrekking het op die post-1994-era nie? Ons kan nie meer die verlede herdenk en dans en luister na klakkelose retoriek van die regime nie.Bou skole, klinieke en hospitale. Skep werk teen die spoed van lig.Wis bendes uit. Rig meer kinderbeskermingseenhede op. Gooi drugs in die see. Wis armoede en hongersnood uit. Brei maatskaplike dienste uit. Dan sal ons weer iets h&ecirc; om te vier in Jeugmaand.