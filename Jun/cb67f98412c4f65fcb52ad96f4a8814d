DIE ANC het Truman Prince, Beaufort-Wes se omstrede oudburgemeester, net &rsquo;n tikkie op die vingers gegee n&aacute; sy gewraakte woorde aan die waarnemende munisipale bestuurder.Prince, ANC-hoof in die Karoo, het Roelof van Staden glo met die dood gedreig.Van Staden het toe &rsquo;n klag van intimidasie gel&ecirc;.Faiez Jacobs, Wes-Kaapse ANC-sekretaris, het gister bevestig hy&rsquo;t wel met Prince oor die voorval gepraat en hom tereggewys.Van Staden het Maandag se telefoniese voorval opgeneem. Prince wou by hom weet of daar die volgende dag &rsquo;n raadsvergadering sou wees. Van Staden het gereageer dat die meeting die Woensdag gehou sal word.Prince s&ecirc; toe dit sal nie plaasvind nie, want die ANC het &rsquo;n klag teen die uitslag van verlede week se tussenverkiesing by die Onafhanklike Verkiesingskommissie (OVK) ingedien.Prince het gemeen die vergadering om &rsquo;n nuwe mayor aan te stel, kan nie plaasvind voordat die OVK die klag uitgeklaar het nie.Hy&rsquo;t bygevoeg: &ldquo;Jy gaan (Woensdag) vrek. Jy vrek as daar s&oacute; &rsquo;n vergadering is.&rdquo;Van Staden het gereageer: &ldquo;Mnr. Prince, jy gaan my nie dreig deur te s&ecirc; ek gaan vrek nie.&rdquo;Marco Granelli, die OVK se kommunikasiebestuurder, het ges&ecirc;: &ldquo;Die OVK het g&rsquo;n beswaar teen die tussenverkiesing op 24 Mei in wyk 7 in Beaufort-Wes nie en het die uitslag van Donderdag (24 Mei) se verkiesing amptelik verklaar.&rdquo; Jacobs het ges&ecirc;: &ldquo;Ek het na die opname geluister. Ek het Truman gebel en hom tereggewys. Dit was &rsquo;n emosionele uitbarsting. &ldquo;Hy moenie emosioneel wees nie. Ons as openbare verteenwoordigers moet &rsquo;n goeie voorbeeld stel.&rdquo;Kapt. Malcolm Pojie, polisiewoordvoerder, het bevestig &rsquo;n saak van intimidasie is aangemeld en die dossier sal aan die nasionale vervolgingsgesag oorhandig word vir &rsquo;n beslissing sodra die ondersoek afgehandel is.Intussen het Daylin Mitchell, DA-kiesafdelingshoof vir die Sentraal-Karoo en Beaufort-Wes, ges&ecirc; die DA-kandidaat in die tussenverkiesing, Japie van der Linde, is tot nuwe mayor verkies.Mitchell s&ecirc;: &ldquo;As kiesafdelingshoof wil ek hom (Van der Linde) gelukwens. &ldquo;Ek is opgewonde oor die skoon, doeltreffende en korrupsievrye bestuur wat ons nou na die mense van Beaufort-Wes kan bring.&rdquo;