VERKEER in Atlantis het Saterdag stilgestaan toe meer as 1 500 kinders in die gebied van die Milnerton-polisiegroep se GPF die strate ingevaar het teen mishandeling van kinders en vroue.Die optog is gelei deur die cluster commander, genl. Anika Jordaan, en GPF-voorsitter, Abdul Tajoodien. Die cluster, wat Milnerton, Table View, Melkbos, Philadelphia, Atlantis, Darling, Malmesbury, Moorreesburg en die Riebeek-gebied insluit, het die jongspan eers vermaak. Een van die groot trekpleisters was die bikers van oral in die Kaap wat die optog gelei het.Kinders van verskeie gebiede het eers hul eie banners geverf. Hulle het ook lekker gedans op die maat van die polisie-band se tunes. Die tema van die optog was &ldquo;Noise against Crime&rdquo;, s&ecirc; Jordaan. Kinders moet ook weet misdaad is glad nie die oplossing nie. Volgens Jordaan was dit die begin van vele veldtogte om kinders betrokke te kry by sulke bewusmakingsprojekte. Die geleentheid is ook deur die Chinese konsul in Kaapstad, mnr. Kong Yong, bygewoon.