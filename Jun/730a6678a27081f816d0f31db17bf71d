&rsquo;N KORT figuur staan gebukkend in die wind met &rsquo;n tuinslang in die hand en veg verbete teen die vlammehel voordat dit sy huisie verswelg. Dit is die gesig wat Son gister by die NG Kerk se begraafplaas in Rocklands begroet het. Di&eacute; veldbrande, wat weens warm weerstoestande en sterk wind ontstaan het, woed sedert Woensdag in sekere dele van die Baai. Talle inwoners van onder meer Rocklands, Thornhill en Longmore is na &rsquo;n plek van veiligheid geneem nadat die vlamme te na aan hul huise gekom het. Mthubanzi Mniki, &rsquo;n munisipale woordvoerder, het bevestig daar is tot dusver geen lewensverlies nie, maar &rsquo;n paar mense sit sonder &rsquo;n heenkome nadat hul huise afgebrand het. Mniki het omstreeks 14:00 aan Son ges&ecirc; die omvang van die veldbrande het toegeneem. &ldquo;Behalwe die brande in Van Stadenskloof, Greenbushes en die Bushbuck &shy;Ridge-area waaraan die brandweer gister (Woensdag) gewerk het, het nog areas bygekom,&rdquo; het Mniki verduidelik. &ldquo;Spanne is uitgestuur om die brande in Rocklands, Theescombe, Victoriaweg en Sardiniabaai te blus.&rdquo; Mniki het aangedui brandbestryders sukkel nog om die brand in Rocklands onder beheer te kry. Hy het bygevoeg: &ldquo;Tot dusver is slegs vier plakkershuise in Van Stadenskloof verwoes en geen beserings is aangemeld nie. &ldquo;Die toename in windspoed is &rsquo;n geweldige uitdaging vir die brandbestryders, maar hulle doen hul bes om die besering van mense en diere sowel as skade aan eiendom te beperk.&rdquo; By Son se aankoms by die begraafplaas het helderrooi vlamme teen die spoed van lig by die berg opbeweeg. Eunice Tys, die opsigtersvrou, het bekommerd na die vlamme geloer en ges&ecirc; sy is baie bang. &ldquo;Ek het net n&aacute; 08:00 vanoggend (gister) hier aangekom, toe brand dit reeds. Ek voel baie sleg hieroor, maar dit beweeg darem in die ander rigting,&rdquo; het sy ges&ecirc;. Tys het skaars di&eacute; woorde geuiter toe die windrigting verander en die vlamme met &rsquo;n verblindende spoed in die rigting van die opsigters&shy;huisie beweeg het. Natgespuit Die vlamme het aan die grafte gelek en binne minute was daar nie meer &rsquo;n grafsteen te sien nie. Twee mans het uit die huisie gehardloop en die vlamme wat aan die heining begin lek het, met &rsquo;n tuinslang natgespuit. Hulle het ook die huis se dak natgespuit in &rsquo;n poging om die vlamme te keer. Intussen het &rsquo;n digte rookwolk oor die res van die Baai gehang en swart bolle rook wat die lug in spiraal, kon van ver af gesien word. Die as het soos sneeu in Draaifonteinweg, Green&shy;bushes, gel&ecirc; nadat die veldbrand sy spoor van verwoesting hier gelaat het. By Son se aankoms was die hele bos aan weerskante van die pad afgebrand, maar die vlamme was geblus.