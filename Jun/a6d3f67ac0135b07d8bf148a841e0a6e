&ldquo;EK HET die verskriklike slag gehoor en eers gedink dis &rsquo;n hond wat gestamp is. Min het ek geweet dis my kleinseun wat daar in die pad l&ecirc;.&rdquo;S&oacute; het &rsquo;n stukkende oupa gister aan Son vertel nadat sy sesjarige kleinseun Maandagmiddag deur &rsquo;n minibustaxi in Bethelsdorp in die Baai doodgery is.Caylim Januarie, &rsquo;n gr. R-leerder van die Prim&ecirc;re Skool Strelitzia, het die dag van die voorval op die hoek van Satyruimstraat en Pincushionweg in Uitbreiding 33 gespeel.Sy familie sukkel steeds om sy skielike en wrede dood te verwerk.&ldquo;Ek het di&eacute; dag nog winkel toe geloop toe ek die slag hoor,&rdquo; s&ecirc; George Januarie, Caylim se oupa.&ldquo;Ek het aangeloop en eers met die terugkom gesien dis Caylim wat daar l&ecirc;.&rdquo;Hy het &rsquo;n oomblik stil geword en vervolg: &ldquo;Hy het nog geleef toe ek by hom kom en ek het daar by hom gesit om hom moed in te praat, maar sy o&euml; wou net toeval. Toe die ambulans opdaag, was hy reeds weg.&rdquo;Maude, Caylim se ouma, het met trane in haar o&euml; gesit terwyl sy na haar man geluister het.Sy was di&eacute; dag by &rsquo;n vriendin se huis toe iemand die tyding aan haar oorgedra het.&ldquo;Ek het op die toneel gekom, maar die mense wou my nie toelaat om nader te gaan nie.&ldquo;Toe ek eers sien die silwer papier is oor hom gegooi, het ek gebreek, want ek het geweet hy is weg.&rdquo; Sy vertel hartseer: &ldquo;Caylim was baie, baie na aan my hart. Ek het sewe kleinkinders, maar veral hy was vir my baie spesiaal.&ldquo;Ek het hom ook so jammer gekry oor sy pa vier jaar gelede doodgeskiet is.&ldquo;Hy het soveel vreugde in ons lewe gebring.&ldquo;Hy was ons kind. Ons is gebroke.&rdquo;Caylim se ma, Felicia (22), was te hartseer om met Son te praat.Kapt. Sandra Janse van Rensburg, &rsquo;n polisiewoordvoerder, het ges&ecirc; Caylim en nog &rsquo;n seuntjie het di&eacute; dag in die straat gespeel.&ldquo;Daar was &rsquo;n trok in die straat wat stilgestaan het. Die slagoffer en die ander seuntjie (7) het agter die trok verbygeloop om die straat oor te steek toe hulle deur &rsquo;n aankomende taxi getref is.&ldquo;Die sewejarige is na &rsquo;n plaaslike hospitaal geneem. Die ander een het op die toneel gesterf.&rdquo;&rsquo;n Saak van strafbare manslag word ondersoek.