DIE hoogste voorkoms van lyfstraf in Suid-Afrikaanse skole is steeds in die Oos-Kaap te vinde.S&oacute; bevind Statistieke Suid-Afrika (SSA) di&eacute; week in sy algemene huishoudelike opname vir 2016.Luidens die opname het 17,9% van die skole in die Oos-Kaap steeds in 2016 lyfstraf toegepas.Die Oos-Kaap is gevolg deur KwaZulu-Natal met 15%. Die hoogste voorkoms van lyfstraf in metro&rsquo;s is in eThekhwini (Durban) met 14,2%.Die opname dui aan landwyd ervaar 9,8% van skoolkinders steeds lyfstraf.Die algemene huishoudelike opname vir 2015 het getoon skole in KwaZulu-Natal (20,2%) en die Oos-Kaap (16,7%) was weer die skuldiges wanneer dit by lyfstraf kom. Binne &rsquo;n jaar het lyfstraf in die Oos-Kaap &rsquo;n toename getoon. Dit volg nadat &rsquo;n afname getoon is van 2014 tot 2015.In die algemene huishoudelike opname vir 2014 het lyfstraf in 21% van die skole in die Oos-Kaap en KwaZulu-Natal voorgekom.Tussen 2009 en 2012 het lyfstraf toegeneem en was skole in die Oos-Kaap die groot sondaars.Gedurende di&eacute; tydperk het lyfstraf in die provinsie van 25,2% tot 30,3% toegeneem.Mali Mtima, woordvoerder van die Oos-Kaapse onderwysdepartement (OKOD), het ges&ecirc; die departement van Mandla Makupula, LUR vir onderwys, weet van die probleem. Volgens hom word lyfstraf veral by skole in landelike gebiede toegedien.&ldquo;Die probleem is dat ouers van kinders in die landelike gebiede die skole toestemming gee om hul kinders te slaan.&ldquo;Di&eacute; ouers is as kinders lyfstraf toegedien en daarom meen hul dit sal hul kinders ook goed doen.&ldquo;Ons is besig met &rsquo;n bewus&shy;makingsveldtog om mense in te lig oor die negatiewe impak van lyfstraf,&rdquo; verduidelik die woordvoerder.Hy voeg by baie gevalle word nie aangemeld nie omdat onderwysers die leerders soms intimideer.Mtima kon nie bevestig hoeveel gevalle van lyfstraf tans teen Oos-Kaapse onderwysers ondersoek word nie.In Maart 2015 het Son berig ses gevalle van lyfstraf is destyds binne &rsquo;n jaar by die OKOD aangemeld.Loyiso Pulumani, ook &rsquo;n OKOD-woordvoerder, het toe ges&ecirc; uit die ses sake wat ondersoek is, is waarskuwings in vyf gevalle uitgereik. Die ander saak is weens onvoldoende bewyse uitgegooi.Pulumani het erken lyfstraf word gereeld wederregtelik toegepas, maar dit word nie aangemeld nie.Hy het ges&ecirc;: &ldquo;Daar is &rsquo;n toename in gevalle waarin onderwysers die wet oortree en lyfstraf uitdeel, maar dit word nie noodwendig aangeteken nie. Dis veral in die Transkei waar lyfstraf gereeld voorkom.&ldquo;Ons hoor veral van sulke gevalle op die departement se hulplyn.&rdquo;