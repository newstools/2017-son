MAMRE. &ndash; Die skielike dood Saterdagaand van twee jong manne het die klein Morawiese gemeenskap in rou.Albrain Davids (25), &rsquo;n belowende rugbyspeler van Hamlets (Mamre), en Charles Ahrends het in &rsquo;n motorongeluk gesterf. Davids het op die toneel aan sy beserings beswyk, terwyl Ahrends in die hospitaal aan sy beserings dood is.Die twee het Saterdag rugby in Darling gaan kyk. Die kar waarin hulle pas&shy;sasiers was, het op die Darling-Malmesbury-pad gerol. Sers. Jonathan Filander, &rsquo;n polisiewoordvoerder, s&ecirc; die ongeluk het net n&aacute; 21:00 plaasgevind. Hy s&ecirc; drie insittendes is uit die motor ge&shy;slinger, terwyl die twee oorledenes in die wrak vasgekeer was.Volgens &rsquo;n ooggetuie wat op die ongeluk afgekom het, het die motor hom teen &rsquo;n spoed verbygesteek en dit het in daardie stadium gere&euml;n.