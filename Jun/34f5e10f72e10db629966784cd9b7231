DIE bitterlike geween van &rsquo;n stukkende familie het gister deur Stanfordweg weerklink nadat hulle &rsquo;n geliefde familielid in &rsquo;n gru-ongeluk verloor het.Deryn Booth (39) het omstreeks 08:00 wreed aan haar einde gekom toe die silwer Peugeot waarin sy en haar gesin gery het met &rsquo;n taxi gebots het.Booth, wat aan die passasierskant was, het die volle impak van die botsing gekry en is op die toneel dood.Haar man, Fabian, en hul 10-jarige seun, Joshua, wat in die wrak vasgekeer was, is later bevry en na &rsquo;n plaaslike hospitaal geneem.Hul oudste seun, Jarrod, was nie in die motor nie.Kapt. Johan Rheeder, &rsquo;n polisiewoordvoerder, het ges&ecirc; die Peugeot het van Booysenpark se rigting by Marockweg ingedraai toe die taxi, wat van Cleary Park op pad was, teen hulle gebots het.Rheeder kon nie s&ecirc; hoeveel insittendes in die taxi was of wat die aard van hul beserings is nie, maar het bevestig almal het mediese behandeling gekry.&rsquo;n Saak van strafbare manslag word ondersoek.By Son se aankoms op die toneel het Booth se arm by die stukkende venster uitgehang terwyl die res van haar liggaam met silwer foelie toegegooi was.Die taxi, slegs &rsquo;n stuk opgefrommelde metaal, het eenkant op sy dak tussen duisende glasskerwe gel&ecirc;.Booth se bedroefde familielede het kort n&aacute; mekaar by die toneel opgedaag en hard geween terwyl hulle na haar lyk bly staar het.Desir&eacute; Ludick, haar ma, het die een sigaret n&aacute; die ander aangesteek en het in &rsquo;n stadium so hard gehuil dat sy op die grond neergesyg het.Gavin Ludick, Booth se pa, het soos &rsquo;n verdwaalde op die toneel rondgeloop. &ldquo;Ek weet nou hoe ander mense voel wat &rsquo;n familielid in so &rsquo;n ongeluk verloor. As ek net so kyk na die toestand van die twee karre ...&rdquo; het hy ges&ecirc; voordat sy stem gebreek het.Ludick het vertel di&eacute; nagmerrie het begin toe sy jongste dogter, Delray, hom gisteroggend gebel en ges&ecirc; het daar was &rsquo;n ongeluk.&ldquo;Ek het haar teruggebel en gevra hoe ernstig dit was, maar ek het so lank gevat om by my kar uit te kom, want dit het gevoel ek kon nie uit my stoel kom nie.&ldquo;Hulle (die nooddienspersoneel) het probeer om Fabian te stabiliseer en hulle het Josh reeds na &rsquo;n ambulans geneem.&rdquo;Hy het sy vuiste gebal, dit na sy mond gebring en dit oop- en toegemaak.&ldquo;Sy was &rsquo;n groot Katoliek, &rsquo;n baie sagte mens, maar ook ferm.&rdquo; Sy stem het gebewe en die trane het opnuut gerol.&ldquo;Haar man en kinders het die w&ecirc;reld vir haar beteken,&rdquo; het hy ges&ecirc;.Twee van Booth se kollegas was ontroosbaar. Booth het by die werwingsmaatskappy Stratostaff gewerk.Celeste Dorfling het ges&ecirc; Booth het altyd reggestaan om andere te help.Petro Behr het vertel sy het Vrydag &rsquo;n grap met haar kollega gemaak, onwetend sy sou haar daardie dag die laaste keer lewend sien.Rano Kayser, die burgemeesterskomiteelid vir paaie en vervoer wat ook op die toneel was, het ges&ecirc; hy hou eersdaags &rsquo;n vergadering om te bepaal of spoedhobbels in Stanfordweg geplaas moet word.