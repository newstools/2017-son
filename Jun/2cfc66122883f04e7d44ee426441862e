TWEE jong sussies is met twee sakke klere op die straathoek gelos en twee maande later is die ma steeds n&ecirc;rens in sig nie.Nou pas Susan Goliath (67), &rsquo;n familielid van die twee kleuters, hulle op en gebruik haar klein bedraggie staatspensioengeld om hul magies vol te maak.&ldquo;Die ma het haar kinders op die hoek gelos en &rsquo;n vreemdeling gevra om hulle na my huis toe te bring,&rdquo; verduidelik Susan.Sy s&ecirc; die kinders se ma het nie &rsquo;n vaste blyplek nie en sy werk glo tans in Uitenhage.Adrian, Susan se seun, s&ecirc; dis onregverdig teenoor sy ma. &ldquo;Die ma van die kinders het twee maande terug net die kinders hier kom los. My ma is al amper in haar 70&rsquo;s en moet brood koop vir almal.&rdquo;Boonop sorg Susan elke nou en dan vir straatkinders, wat sy beskryf as die &ldquo;stout kinders wat in dreine slaap&rdquo;.Sy s&ecirc;: &ldquo;Dis onregverdig, want die ma kry steeds &aacute;l die AllPay-geld en ek sien niks daarvan nie.&ldquo;Dis nou al twee maande en daar is geen sig van die kinders se ma nie. Al wat ek wil h&ecirc;, is hulp &ndash; al is dit van &rsquo;n maatskaplike werker af.&rdquo;Hoewel die twee meisietjies skaars vyf jaar oud is, hoor hulle hoe Susan praat van die ma wat hulle net so agter gelos het.Maliska Gravett, &rsquo;n kenner van Uviwe Child &amp; Youth Services in Schauderville in die Baai, s&ecirc; dit het glad nie &rsquo;n goeie uitwerking op kinders om te weet hul ouers verwerp hulle nie. &ldquo;Dis traumaties vir hulle en hulle gaan gewoonlik gevoelens van woede, depressie, verlies, onsekerheid en vrees ervaar,&rdquo; s&ecirc; sy.