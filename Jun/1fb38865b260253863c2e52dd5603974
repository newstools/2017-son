BAAIENAARS moet maar steeds aansukkel en hul vullis self gaan weggooi by sekere drop off-sones omdat die &shy;Nelson Mandelabaai-munisipaliteit (NMBM) steeds werk aan &rsquo;n oplossing vir die &shy;&ldquo;arbeidsverwante uitdagings&rdquo;. Mthubanzi Mniki, &rsquo;n munisipale woordvoerder, het ges&ecirc; &rsquo;n gebeurlikheidsplan is opgestel terwyl die munisipaliteit sy issues in die afvalbestuur-subdirektoraat uitstryk.&ldquo;Die go-slow van vullisverwyderaars veroorsaak vertraging in die normale verwyderingskedule van vullis in die Metro. &ldquo;Inwoners wat in staat is, moet intussen hul huishoudelike afval en tuinvullis, uitsluitend bourommel, by die verskeie drop off-sentrums aflaai,&rdquo; het Mniki ges&ecirc;.Di&eacute; drop off-sentrums se ure is ook verleng en dit sal nou daagliks van 06:00 tot 18:00 oop wees. Gister is &rsquo;n hotline, wat gedurende kantoorure beskikbaar is, geskep vir inwoners wat enige navrae het.Die hotline se nommer is 041 506 7405 en inwoners kan ook &rsquo;n e-pos stuur aan atwaste@mandelametro.gov. za.&ldquo;Die munisipaliteit vra verskoning vir die ongerief,&rdquo; het Mniki bygevoeg.