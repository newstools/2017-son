GOGGA likes daarvan om vir Baba bang te maak.Arme Baba was betower deur Gogga se gesing en dans en verwysing dat iemand sy masjiengeweer moet bring.Nou voel dit vir Baba of di&eacute; einste masjiengeweer permie teen sy kop gehou word.Baba het uitgesien na die beloftes wat Gogga gemaak het van melk &eacute;n heuning in sy mieliemeelpap.Nou voel dit vir Baba of Gogga homself net in staat stel om die koffers leeg te steel.En arme Baba kan nie meer kop bo water hou nie, hy weet nie hoe hy dit het nie.Weens die erge droogte is daar nie eens meer water waarbo hy sy neus kan hou nie.Alles is nou junk in Baba se lewe: die ekonomie, sy excuse virre payslip, duur voedselpryse, misdadigers wat hom saans met een oog oop laat slaap, &rsquo;n nuwe mert wat elke dag in sy straat sy business oopmaak, gangsters af in die pad wat glo elke dag is Guy Fawkes en kindertjies wat wreed &shy;vermoor word...En al wat Gogga hieroor doen, is droom van &rsquo;n Nkandla-mansion in Doebai.Baba voel verraai. Dit voel of iemand hom virre one, two &eacute;n &rsquo;n three gevat het.Hoe kon hy homself so om die bos laat lei? kasty Baba homself elke aand met di&eacute; vraag terwyl hy worry oor waar sy gesin se volgende meal vandaan gaan kom.Hy wat Baba is, het dan in Sub. A gesien hoe staan en loer Gogga deur die &shy;venster.Moes hy nie al d&aacute;&aacute;r besef het dat iemand soos Gogga nie vertrou kan word nie?Nie eens Freddy Krueger het vir Baba so bang gemaak, soos wat Gogga nou die angssweet by hom laat uitslaan nie.Gogga ry nou die soustrein terwyl Baba die junk-trein moet ry &ndash; die een wat altyd &rsquo;n halleluja-koortjie oor delays sing.En nou worry Baba nie meer oor Lotto wen nie &ndash; hy het anyway gedroom die OB gaan s&ecirc; daai winnings is wederregtelik &shy;gewen en dit dan na &rsquo;n sjebien in Saxonwold kana&shy;liseer.Nee, Baba droom van 2019 &ndash; &rsquo;n jaar waar hy hoop dat daar vir &rsquo;n verandering nie meer Hlaudi clouds in die lug sal hang nie.&rsquo;n Jaar waar die politiek getref sal word deur &rsquo;n kernmissiel van mense, wat nes hy, gatvol is om jaar in en jaar uit aan die speen n&aacute; die agterste speen te suig.&rsquo;n Jaar waarin hy wat Baba is, vir Gogga behoorlik skrik op die skelmlyf wil jaag...