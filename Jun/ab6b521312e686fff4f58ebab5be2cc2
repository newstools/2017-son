VIER leerders is laas week op die terrein van die Ho&euml;rskool Wester&shy;ing beroof toe twee gewapende mans by die hoofhek ingestorm het. Stuart Hayward, die hoof, het laas Woensdag op die skool se Facebook- blad bevestig al vier leerders ondergaan traumaberading by die Family And Marriage Society of South Africa. Gister het kol. Priscilla Naidu, &rsquo;n polisiewoordvoerder, bevestig dat twee sake van roof deur die leerders se ouers by die polisie aangemeld is. Volgens Hayward het die voorval laas Dinsdag 15:30 gebeur. &ldquo;Die manne het die leerders se selfone en twee tablets gesteel. &ldquo;Die polisie is dadelik ingelig oor die voorval,&rdquo; het die skoolhoof bygevoeg. Luidens Hayward se Facebook-boodskap woon die verdagtes glo in Brandstraat, Westering. Naidu het gister bevestig dat moontlike verdagtes deur die polisie ge&iuml;dentifiseer is. Die polisie is besig met nader ondersoek. Intussen het Hayward ook nuwe veiligheidsmaatre&euml;ls ingestel by die skool.&rsquo;n Sekuriteitsbeampte is aangestel om by die skool se hoofhekke te werk vanaf 14:30. Nog &rsquo;n sekuriteitsbeampte is aangestel vir die ander hek en di&eacute; beampte sal ook heelmiddag aan diens weens. &ldquo;Ouers, moedig asseblief jul kinders aan om binne die skool te wag vir vervoer. &ldquo;Daar is ook beskikbare huiswerk-venues by die skool en leerders mag dit gebruik. &ldquo;Waarsku ook jul kinders om nie in strate rond te loop met oorfone in hul ore of met selfone in hul hande nie.&rdquo;Hayward het ook voorgestel dat leerders in groepe na die busstop loop. &ldquo;As iemand enige ander veiligheidvoorstelle het, moet hulle dit asseblief vir my aanstuur. &ldquo;Die skool se begroting word al oor sy limiet gerek, maar ons kinders se veiligheid is prioriteit,&rdquo; het hy geskryf.