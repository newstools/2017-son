DIT sukkel nou al twee en &rsquo;n half maande om die Nelson Mandelabaai-metro tot &rsquo;n droogterampgebied verklaar te kry.En steeds gaan die proses onverpoos voort.Dit is die bevestiging wat Kristoff Adelbert, personeelhoof in die burgemeesterskantoor, gister gegee het.Die Metro het gister bevestig die gekombineerde watervlakke van die vyf hoofdamme &ndash; Kouga, Impofu, Loerie, Churchill en Groendal &ndash; is nou 35,43%.Die vlakke is: Kouga (18,55%), Churchill (10,42%), Impofu (61,55%), Loerie (37,7%) en Groendal (52,84%).Die laaste 10% van &rsquo;n dam se water is nie geskik vir menslike gebruik nie.Daar is dus net 25,43% se bruikbare water in die Metro oor. Adelbert s&ecirc; die Metro plaas nou sy hoop op fase 2 van die Nooitgedagt-waterskema.Di&eacute; fase skop na verwagting op 31 Julie af en sal &rsquo;n bykomende 50 miljoen liter water per dag in die Metro se toevoerstelsel plaas.Nooitgedagt bring water van die Gariep-dam na die Metro. Boorgate word ook in &rsquo;n area genaamd Coegakop gesink en kan moontlik die watervoorraad aanvul.Vlak C van die watertariefstelsel is in werking gestel nadat die burgemeester, Athol Trollip, en die stadsbestuurder, Johann Mettler, dit afgeteken het.Inwoners betaal kragtens di&eacute; stelsel die hoogste moontlike bedrag vir waterverbruik.