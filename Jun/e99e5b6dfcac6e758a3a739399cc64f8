&ldquo;EK GAAN nie bos los nie, anders is ek witbene.&rdquo;Dit was glo die woorde van die vermeende driedubbele moordenaar nadat hy gevang is.Abraham Wilson (37), &rsquo;n vermeende hitman vir die 28&rsquo;s, is Saterdag kort n&aacute; die moord op Wilton Fredericks (32), Martin Andrews en Carl Arries (25) gearresteer.Die mans is Saterdag&shy;oggend voor &rsquo;n beweerde drughuis wat na verneem word aan Quinton Marinus behoort, in Nooitgedacht tydens &rsquo;n driveby-shooting doodgeskiet.Volgens Graham Lindhorst, voorsitter van die polisi&euml;ringsforum in &shy;Bishop Lavis, het &rsquo;n cop wat van diens af was, Abraham gearresteer.Lindhorst s&ecirc;: &ldquo;Die cop het hom sien weghardloop van die toneel en hom op die hoek van Forel- en Barcudastraat vasgetrek.&ldquo;Hy weier om te praat en s&ecirc; hulle kan hom liewer doodmaak, want as hy praat, gaan die ouens wat hom gestuur het, hom afhaal.&ldquo;Die provinsiale polisie is tans besig om die saak te ondersoek.&ldquo;Ons vermoed hy was nie alleen betrokke by die skietery nie.&rdquo;Abraham, wat voorheen van Valhalla Park was, het die nag in die aanhouding&shy;selle by die Bishop Lavis-polisiestasie deurgebring.Abraham en sy seun, Cameron (19), sit nou albei in die tjoekie vir moord.Hy het Maandag vlugtig op klagte van moord in die Bishop Lavis-landdroshof verskyn.Volgens Lindhorst kan die skietery verband hou met die vroe&euml;re mislukte hit op Jerome &ldquo;Donkie&rdquo; Booysen. Cameron Wilson staan tans in die Kaapse hooggeregshof tereg weens die moord op Lekita Moore (18) en nog vier ander klagte van moord, poging tot moord en verkragting.