MCGREGOR. &ndash; Die provinsiale minister van behuising kon gister net vier huise aan beguns&shy;tigdes oorhandig.Bonginkosi Madikizela, die minister, kon skaars &rsquo;n woord inkry omdat skreeuende inwoners hul stemme wou laat hoor.Die inwoners is ontevrede dat jong mense tussen die ouderdom van 20 en 30 onder die eerste begunstigdes is.Madikizela sou 60 huise oorhandig het, maar het toe besluit om net 4 huise aan die oudste inwoners te oorhandig.Volgens Gawie Fielies, &rsquo;n gemeenskapswerker wat namens die ontevredenes praat, het mense van plase in die omgewing dan nou voorkeur gekry.&ldquo;Ons het bitter lank geveg vir die behuisingsprojek,&rdquo; moan hy.Volgens hom het die Langeberg-munisipaliteit destyds op vergaderings aan inwoners van die nedersetting beloof hulle sou die eerste begunstigdes wees wat huise sou kry.Inwoners het gekla dat di&eacute; belofte verbreek is. Van die inwoners het gedreig dat niemand gaan intrek nie.Madikizela se body &shy;guards en die polisie moes die minister beskerm.Hy het die inwoners tot orde geroep en ges&ecirc; hy verstaan wat hulle kwel.&ldquo;Ek sien julle probleem en stem saam dat die mense van die informele nedersetting voorkeur moet kry,&rdquo; het die minister ges&ecirc;.Hy het beloof om direk n&aacute; die oorhandiging van die vier huise met die top- bestuur van die munisipaliteit se behuisingskomitee te vergader.Die skare het kalm geraak toe die minister di&eacute; aankondiging gedoen het.Madikizela het aan die bestuur ges&ecirc; hy wil die behuisinglys saam met hulle bestudeer om vas te stel of daar regverdig te werk gegaan is.&ldquo;Dit is nie mense van die DA, EFF en ANC wat hier by die projek baat vind nie. Dis &rsquo;n projek van die govern&shy;ment wat vir die mense van McGregor ingestel is,&rdquo; het Madikizela ges&ecirc;.Volgens hom het die projek R60 miljoen beloop.Sarah Arendorf (75) en Maria Pillay (74) was in trane toe die minister die sleutels van hul huise aan hulle oorhandig het.