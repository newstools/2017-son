AMOS Sinyanya het gejok toe hy ges&ecirc; het hy het sy noodligte aangeskakel nadat hy agtergekom het hy is in die baan vir aankomende verkeer.Hy het ook gejok toe hy ges&ecirc; het hy&rsquo;t stadig gery nadat hy in die noodbaan gestop het in &rsquo;n poging om &rsquo;n U-draai te maak.So het lt.kol. Patricia Manganye, &rsquo;n lid van die polisie se meganiese ingenieurs- en ballistiese eenheid, gister in die Baaise streekhof getuig.Sinyanya staan tereg op aanklagte van strafbare manslag, roekelose en nalatige bestuur, bestuur onder die invloed van alkohol of dwelms, sowel as bestuur met &rsquo;n bloedalkoholvlak wat oor die wettige perk is.Dit volg nadat hy op 15 Maart 2016 na bewering die verkeerde afdraai gevat en op die M4 in aankomende verkeer beland het.Sy BMW het kop-teen-kop met Jamie Baartzes (19) se Chevrolet Spark gebots.Hy het glo sonder &rsquo;n rybewys bestuur en was in besit van &rsquo;n leerlinglisensie.Baartzes, &rsquo;n tweedejaar-onderwysstudent aan die Nelson Mandela-Universiteit, is op die toneel dood nadat die noodpersoneel vergeefs mond-tot-mond-asemhaling toegepas het.Volgens Sinyanya se regsverteenwoordiger, Zolile Nqeza, het hy di&eacute; oggend per abuis die verkeerde afdraai geneem en in die noodbaan gestop nadat hy sy fout agtergekom het.Hy het toe sy noodligte aangeskakel en stadig &shy;vorentoe gery terwyl hy gewag het vir &rsquo;n kans om &rsquo;n U-draai te maak.Nqeza het ges&ecirc; volgens sy kli&euml;nt het Baartzes se motor teen &rsquo;n ho&euml; spoed om die draai gekom en teen hom gebots.Manganye het egter gister ges&ecirc; nadat sy albei motors se gloeilampies ondersoek het, het sy agtergekom die BMW se flikkerliggies was gedurende die voorval glad nie aangeskakel soos hy beweer nie.&ldquo;Wanneer die (motor se) ligte aan is, word die filament (draadjie in die gloeilamp) buigbaar. Wanneer die filament beskadig word, sal dit &rsquo;n ander vorm aanneem.&ldquo;Die filament in die BMW se flikkerligte was nie misvorm nie &ndash; wat aandui die ligte was gedurende die ongeluk nie aangeskakel nie.&rdquo;Manganye is deur die ondersoekbeampte gevra om die toneel te besoek en die voorval te probeer rekonstrueer.Manganye het verduidelik hoe sy die remmerke op die pad ondersoek en berekenings gedoen het om te bepaal teen ongeveer watter spoed albei motors kort voor die botsing gery het.Sy het tot die slotsom gekom Sinyanya se BMW het teen ongeveer 56 km/h en Baartzes se Spark teen 19 km/h gery.Sy&rsquo;t ook bevestig Baartzes se motor is n&aacute; die impak vir 13,2 m teruggestoot in die rigting waarvandaan sy gekom het.&ldquo;Weens die massiewe impak waarteen die Spark getref is, stem die motor se bewegings ooreen met die remmerke op die padoppervlak.&ldquo;Dis ook duidelik sy het kort voor die botsing rem getrap.&rdquo;Intussen het hartseer familielede en vriende ondanks die snerpende wind met baniere en plakkate buite die hof gestaan.