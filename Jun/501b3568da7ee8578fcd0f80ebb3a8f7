&lsquo;DIE waarde van silwer word in &rsquo;n smeltkroes getoets, di&eacute; van goud in &rsquo;n oond, di&eacute; van &rsquo;n mens aan die lof wat hy ontvang.&rdquo; S&oacute; is dit geskryf in Spreuke 21:27.Wat skryf &rsquo;n mens oor &rsquo;n deugsame vrou? In die woorde van dr. Jimmy Ellis op die begrafnisdiens van &rsquo;n moedige stryder en allemensvriend: &ldquo; &rsquo;n Mens noem haar naam.&rdquo;Sing t&oacute;g &rsquo;n lofsang oor anties wat &rsquo;n ma was vir die neighbourhood se snotneus-laaities. Begin die lied deur haar naam te noem. Wyle antie Annie was my neighbourhood se tuiskombuis-entrepreneur en haar vlytige &shy;hande het altyd oopgestaan.Nie om n&eacute;t te ontvang nie, maar om die meeste kere in oorvloed te gee. Laaities het haar kombuisdeur stukkend geklop, want egte tuisgemaakte koejawelbompies was hul &shy;gunsteling-treat. Daar is handevol snoeperye gekoop en soms het haar voorraad ontydig opgeraak en moes daar kop onderstebo omgedraai word met &rsquo;n hart vol teleurstelling. Maar die volgende dag was almal terug om tou te staan. Ek wonder of sy die druk gevoel het van 79 jaar en 8 maande se swaar dra aan haar heilige doopname ... Wat ek wel weet, is dat sy met trots eer daaraan verleen het tot daardie dag toe die Allerhoogste haar, presies vier maande voor haar 80ste verjaardag, &ldquo;opgeroep het vir ho&euml;r diens&rdquo;. &ldquo;Hartaanval,&rdquo; was die dokter se &shy;diagnose. Sing asseblief &rsquo;n lied oor die lewe van wyle Anna Magdalena Maria Scheepers, die ma wat as jong vrou in diens van &rsquo;n prokureur was. Sy was nie &rsquo;n navorser of klerk in &rsquo;n kantoor nie, maar &rsquo;n huishulp wat vir di&eacute; hoogs bekwame juris se kinders geleer het om suiwer Afrikaans te praat sodat hulle met die locals kon kommunikeer. Haar aanvoeling vir taal was onberispelik. Soms moes sy ook &ldquo;Latyn&rdquo; praat om te demonstreer hoe ernstig sy is of wanneer haar siening oor &rsquo;n saak ge&iuml;gnoreer is. Die prokkie was &rsquo;n Skot, ene mister Ferguson, en sy peuters wat n&eacute;t die Rooitaal kon babbel, het toe later &oacute;ns moedertaal vlot en sonder aksent gepraat. &Oacute;ns antie Annie was &rsquo;n vrolike mens, tuisteskepper en wyse vrou. Sy het haar nooit verknies in eensaamheid nie. Sy het nooit toegelaat dat skinderbekke van haar oor &rsquo;n vullisdrom maak nie.Sy het elke verkeerde ding op sy lelike naam genoem, want sy en onreg was nie maatjies nie. Sy het almal met dieselfde koekie seep afgewas. Wat skryf &rsquo;n mens oor &rsquo;n sterk vrou wat 19 jaar lank ook die rol van pa moes vertolk? &rsquo;n Mens noem haar dapper en &rsquo;n rolmodel. In haar herfs&shy;jare was sy steeds in geloof geanker en het nie geskroom om haar volwasse, getroude kinders steeds moederlik met die tong pak te gee nie. Oom Boughaard, juffrou Norma, Margie, Appie en Karl se ma. Wat skryf &rsquo;n mens oor s&oacute; &rsquo;n groot moederfiguur? Ek noem haar &rsquo;n rots en skaduboom. Ek noem haar ma ...