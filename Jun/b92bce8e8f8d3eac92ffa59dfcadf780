DIE regering gaan van die bruin vissers&shy;gemeenskappe misdadigers maak wat binnekort van honger gaan sterf of in dwelms en prostitusie gaan verval.D&iacute;t kan die uiteinde wees in vissersgemeenskappe langs die Weskus asook die Suidkus nadat die nuwe lys van permitte onlangs bekendgemaak is.Waar meer as 3 400 vissermanne van die Wes- en Suidkus aansoek gedoen het vir &rsquo;n Weskus-kreef&shy;permit, het die nasionale departement van landbou, bosbou en visserye net aan 75 vissermanne toe&shy;geken. Dit beteken gemeenskappe wat vir baie geslagte uit die see se hulpbronne &rsquo;n bestaan maak, heeltemal verbied word om met &rsquo;n visserskuit naby die see te gaan. Die verminderde permitte wat onlangs uitgegee is, het nou tot grootskaalse &shy;perlemoensmokkelary onder die klein vissersgemeenskappe gelei.Dit is om di&eacute; rede dat die Wes-Kaapse provinsiale parlement se departement vir ekonomiese ontwikkeling, toerisme en landbou Woensdag &rsquo;n verslag oor die impak van perlemoensmokkelary bekendgestel het. Die verslag wys die sosio-ekonomiese impak uit wat di&eacute; onwettige aktiwiteit op kleinskaalse vissersgemeenskappe het. Luidens die verslag het die nasionale regering die Wes-Kaapse &shy;vissersgemeenskappe lelik in die steek gelaat. In die verslag word genoem dat armoede in baie Wes-Kaapse vissersgemeenskappe die vissermanne tot onwettige stropery gedryf het as &rsquo;n wyse &ldquo;om kos op die tafel te sit&rdquo;.Suid-Afrika is die derde grootste verskaffer van gekweekte perlemoen met &rsquo;n geskatte produksie van sowat 1 450 ton in 2015.Nou het talle vissermanne en -vroue begin in-cash op onwettige stropery en die verkoop van seebronne om hul armoede te ontduik. Die verslag dui aan die onwettige stropery kom meestal voor onder vissermanne wat veronderstel is om by die na&shy;sionale departement vir visserye &rsquo;n permit te kry. Di&eacute; verslag dui ook aan di&eacute; departement is heeltemal uit voeling met die nood van die vissermanne en kan nie al die aansoeke om permitte hanteer nie. Die verslag noem verder dat die perlemoen wat die nasionale departement by onwettige stropers konfiskeer, dan deur die departement verkoop word om &rsquo;n inkomste vir die departement te genereer.&ldquo;Dit kan lei tot &rsquo;n perverse beloning of dat die nasionale departement &rsquo;n direkte belang by die handhawing van onwettige gestroopte perlemoen het.&rdquo;Die Weskus-kreefbevolking het met 2% afgeneem en die perlemoengetalle is nou 20% minder.&ldquo;Die perlemoengetalle het die afgelope vyf jaar met &rsquo;n kommerwekkende 15% gedaal.&rdquo; Die verslag dui ook aan die SA Polisiediens het die vissersgemeenskappe ook gefaal. Daar is nie genoeg sigbare polisi&euml;ring langs die kus&shy;gemeenskappe beskikbaar gestel om stropery vas te vat nie. Daar word ook in die verslag genoem dat polisielede by stropery&shy;sindikate betrokke is. Luidens die verslag het die departement van openbare werke ook die vissersgemeenskappe in die steek gelaat deur nie na die 12 klein hawens in die Wes-Kaap om te sien en dit in stand te hou nie.&ldquo;Dit het gelei tot die ernstige agteruitgang van hierdie openbare bates, &rsquo;n toename in misdaad en die versuim om hul ekonomiese potensiaal te ontwikkel.&rdquo;Luidens die verslag kan die see-ekonomie jaarliks sowat R177 miljard tot die ekonomie bydra en sowat 1 miljoen direkte werksgeleenthede skep.&ldquo;Perlemoenstropery kos die ekonomie jaarliks sowat R1 miljard. Data wys sowat 7 miljoen perlemoene word jaarliks gestroop. Dit het vanaf 4 miljoen in 2008 gestyg toe dit &rsquo;n geskatte waarde gehad het van R440 miljoen. Die verlies vir die Wes-Kaapse ekonomie en die land kan nie ge&iuml;gnoreer word nie.&rdquo;Die verslag vra die provinsiale departement vir gemeenskapsveiligheid moet &rsquo;n gespesialiseerde polisie-eenheid op die been bring om die kuslyn teen stropers te beskerm.&ldquo;Die oneffektiewe bestuur van kleinskaalse vissery deur die nasionale departement het direk gelei tot die lot van die Wes-Kaapse vissersgemeenskappe en die skerp toename in stropery,&rdquo; lui die verslag.