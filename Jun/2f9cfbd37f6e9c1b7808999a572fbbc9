Raadslid Mark Kleinschmidt van Kenwyn skryf via e-pos:Dit is met groot hartseer dat ons verneem het van die ontydige en tragiese dood van raadslid Xolile Gwangxu, ons vriend en kollega.Gwangxu, wat as &rsquo;n proporsionele verteenwoordigende raadslid die Philippi-gemeenskap in die Stad Kaapstad gedien het, is tragies doodgeskiet buite sy kantoor in Philippi.Hy was &rsquo;n onvermoeide werker wat altyd van homself gegee het en &rsquo;n aanwins in raadsvergaderings.Gwangxu het altyd geveg vir die verdrukte en weerlose sektore van sy gemeenskap.Hy het gestreef daarna om gemarginaliseerdes op te hef en het met groot ywer die beste diens moontlik gelewer.Gwangxu het baie ho&euml; standaarde gestel en aangedring op die beste vir sy kiesers.Hy het onlangs &rsquo;n optog na die Philippi-polisiestasie gelei. In &rsquo;n memo&shy;randum wat hy daar oorhandig het, was griewe van die inwoners oor die misdaad en is ge&euml;is dat die polisie dit daadwerklik bestry.Sy toewyding, baanbrekersgees, vasberadenheid en deursettings&shy;vermo&euml; as &rsquo;n kampvegter van die verdruktes sal altyd onthou word.Ons opregte meegevoel met sy vrou en familie. Mag Xolile se liewe siel in vrede rus.