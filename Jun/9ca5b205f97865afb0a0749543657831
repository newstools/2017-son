DIE merke op die te&euml;ls in die Van Breda-moordhuis kon deur &rsquo;n byl veroorsaak gewees het of deur die draagbaar wat nooddienste gebruik het om Marli na die hospitaal te neem.Dit is twee moontlike verduidelikings vir merke op die 17de trap en by die deur van Henri en Rudi se slaapkamer. Henri van Breda se regspan het gister kapt. Candice Brown, forensiese kenner, in die hooggeregshof in Kaapstad gekruisondervra.Van Breda staan tereg op drie aanklagte van moord op sy ouers, Martin en Teresa, en sy ouer broer, Rudi. Hy staan ook tereg op aanklag van poging tot moord op sy suster, Marli, en regsverydeling. Hy ontken skuld.Brown het gister ges&ecirc; die toneel en gebeure is konsekwent met die skade wat &rsquo;n byl kan aanrig. Sy kon nie definitief s&ecirc; dit is deur &rsquo;n byl veroorsaak nie.Adv. Matthys Combrink, wat Van Breda verteenwoordig, het twee stelle foto&rsquo;s aan Brown getoon. Die eerste was foto&rsquo;s wat deur AO Andr&eacute; Hitchcock geneem is voordat die lyke verwyder is. Die tweede stel is deur Brown geneem op 28 Januarie 2015, &rsquo;n dag n&aacute; die voorval, toe die lyke reeds van die toneel verwyder is. Tussen Hitchcock en Brown se foto&rsquo;s is daar verskille. Combrink het verwys na die deel tussen Teresa se voete by die bopunt van die trap en by die ingang van die seuns se kamer. Op Hitchcock se foto van die trap by Teresa se voete is daar geen skade nie. Op Brown se foto is daar skade aan die trap. Volgens Brown het die nooddiensspan ges&ecirc; hulle kon moontlik die skade aangerig het toe hulle Marli op die draagbaar uitgedra het. Dieselfde het by die seuns se kamer gebeur. Die verhoor duur voort. &ndash; Netwerk24