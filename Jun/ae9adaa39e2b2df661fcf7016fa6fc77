O NTHOU maar om daardie inskrywing by Sondag in jou dagboek dood te trek en die reminder op die selfoon te kanselleer. Dis nou as jy &rsquo;n Suid-Afrikaanse krieket-ondersteuner is en weer eens verniet opgewonde geraak het oor die Proteas se kanse in &rsquo;n groot toernooi.Nee, die Proteas speel toe nie Sondag in die eindstryd om die Champions Trophy nie. Hulle het nie eens die halfeindronde gehaal nie.Die Proteas het die toernooi begin as die top-span op die w&ecirc;reldranglys van eendaagse krieket (ODI). Hul voorbereiding het glad verloop en ons was oorgehaal om Sondag lekker paartie te hou.Natuurlik moes ons van beter geweet het. Voor elke groot toernooi raak ons opgewonde, net om weer erg teleurgestel te word.Die ondersteuners wil maar nie hul les leer nie, maar hulle kan daarvoor vergewe word. Die ondersteuners doen immers hul werk, maar die spelers sal moeilik vergewe kan word vir hul flou poging.Verlede naweek moes &rsquo;n triomf vir Suid-Afrikaanse sport gewees het &ndash; die Bokke het gewen, Bafana het gewen, maar die span waarvan &rsquo;n mens &rsquo;n oorwinning dalk die meeste verwag het, die Proteas, het alles gaan staan en bederf. Terloops, well done aan &aacute;l daardie geharde Bok-fans wat n&aacute; die Bokke se sege dadelik van TV-kanaal verwissel het om Bafana aan te cheer.AB de Villiers en sy pret&shy;bederwers moet dus nie kwaad wees omdat allerlei grappies oor hulle gemaak word nie.As hulle die aksie op TV gevolg het, sou hulle self dubbel gevou het van die lag &ndash; veral vir daardie uitlope van drie van ons kolwers.&rsquo;n Mens mag seker s&ecirc; daai een waarin Faf du Plessis en David Miller na dieselfde kolfkampie hol, was skreeusnaaks!Op &rsquo;n ernstiger noot: Hoekom foeter die Proteas elke slag op in &rsquo;n groot toernooi?Niemand weet blykbaar nie. Daar word net skouers opgehaal en ges&ecirc; dit was maar net swak spel. Die gevoel was, ons het &rsquo;n span gehad wat vir niemand hoef terug te staan nie. In die reekse voor die Trophy was die Proteas vuurwarm.In di&eacute; toernooi is dinge skielik anders gedoen. Hashim Amla en Quinton de Kock wil toe kolfbeurte bou, pleks daarvan om die boulers soos gewoonlik aan te val. Dit was asof &rsquo;n vrees ons beetgepak het. Hulle wou nie aanval nie. AB se kapteinskap was treurig en selfs konserwatiewer as gewoonlik. Die gewoonlik koelkop Faf het die kluts kwyt geraak. En so kan ons aangaan. Ons almal ken die storie, maar hoekom dit gebeur, bly steeds &rsquo;n raaisel.Noem jy aan AB dis seker maar &rsquo;n sielkundige ding dat die Proteas onder druk vou, kom hy iets oor. Hy en Faf s&ecirc; dan maar net weer hulle het sleg gespeel.Ter versagting vir die huidige groep verleptes, dis nie net hulle wat so misluk wanneer groot dinge verwag word nie, dit kom al oor baie jare aan. Hopelik daag daar spoedig &rsquo;n redder op wat ons &rsquo;n trofee kan laat verower.Vir eers moet ons maar aan die huidige groep werk. Ons kan seker die afrigtingspan &rsquo;n bietjie sterker maak en &rsquo;n goeie kaptein uitkrap.Darem het die Proteas op tipies Suid-Afrikaanse wyse nie hul sin vir humor in di&eacute; moeilike tyd verloor nie. AB het ons gou weer laat skaterlag toe hy vertel het wat &rsquo;n goeie kaptein hy is. Sy adjudant, Faf, gaan glo ook nou meer by die voorbereiding betrek word. Hy sal onder meer die kolwers met hul hardloopwerk tussen die paaltjies help (LOL)!