ATHOL Trollip, Nelson Mandelabaai-burgemeester, wil nie kommentaar lewer op aantygings wat deur Bantu Holomisa, UDM-leier, teen hom gemaak is nie. Die UDM, Cope en ACDP regeer die Metro in koalisie met die DA.Di&eacute; koalisie wankel al &rsquo;n hele ruk met Trollip en die onderburgemeester, Mongameli Bobani, wat al sedert Januarie koppe stamp.Trollip het Bobani verlede maand as burgemeesterskomiteelid vir openbare gesondheid verwyder.Op 12 Mei is &rsquo;n ultimatum ook aan die UDM gestel om Bobani uit die munisipale raad te verwyder en hom dus van sy pos as onderburgemeester te ontneem.Die koalisievennote, asook die Vryheidsfront Plus, wat in ander munisipaliteite &rsquo;n koalisievennoot van die DA is, het Maandag in Kaapstad vergader.Trollip en Bobani maak gereeld aantygings van ongerymdhede teenoor mekaar en volgens Holomisa het Trollip Maandag genoem hy het nog aantygings teen Bobani.Holomisa het Dinsdag &rsquo;n brief aan alle betrokkenes gestuur waarin hy vra dat die Valke en ouditeur-generaal ingeroep word om alle aantygings te ondersoek.Die UDM-leier het bygevoeg Trollip tree soos &rsquo;n boendoehof op waarin hy die aanklaer, ondersoeker, regte en laksman is.Mmusi Maimane, nasionale DA-leier, het verklaar dat Bobani se welstand vir die UDM duidelik belang&shy;riker is as die welstand van die koalisie.Hy het die UDM aangeraai om Bobani te verwyder.