DIE lewensdraad van &rsquo;n man van Uitbreiding 34, Bethelsdorp, is Maandag wreed kortgeknip toe hy vermoor is terwyl hy sy daaglikse brood en botter verdien het.Ralph Vorster (35), &rsquo;n Baaise taxi-bestuurder, se bebloede liggaam is di&eacute; dag omstreeks 15:00 in &rsquo;n patetiese bondel in die middel van Barberryweg langs sy taxi gevind. Hy is verskeie kere geskiet.Kol. Priscilla Naidu, &rsquo;n polisiewoordvoerder, het die voorval bevestig.&ldquo;Dis bendeverwant,&rdquo; s&ecirc; sy.Volgens Naidu het Vorster di&eacute; dag sy taxi bestuur en sy guardjie was by hom toe hy deur iemand wat hy geken het, doodgeskiet is.&ldquo;Hy het in Barberryweg gery en gestop om twee mense op te laai, waarvan die een aan hom en die guardjie bekend was.&ldquo;Soos hulle in Barberryweg gery het, het die passasier wat aan hulle bekend was, &rsquo;n vuurwapen uitgepluk en op Vorster gerig,&rdquo; volgens Naidu.&ldquo;Die guardjie is aanges&ecirc; om uit die taxi te beweeg en verskeie skote is na die bestuurder gevuur.&rdquo;Vorster het later aan sy wonde beswyk.Naidu het ges&ecirc; &rsquo;n saak van moord word ondersoek.