SKOK en afgryse het &rsquo;n groepie vriende gevul toe hulle Vrydag, Jeugdag, afkom op die liggaam van &rsquo;n tenger meisie.Die vonds is omstreeks 11:00 in die Van Der Kemp&rsquo;s Kloof in Bethelsdorp gemaak.Die meisie se ouderdom word tussen 10 en 12 jaar geraam.Kapt. Sandra Janse van Rensburg, &rsquo;n polisiewoordvoerder, s&ecirc; &rsquo;n moorddossier is geopen.Janse van Rensburg s&ecirc; die polisie se eenheid teen bende&shy;bedrywighede het intussen ook ingespring om met die ondersoek te help.Dis omdat genl.maJ. Funeka Siganga, die Mountweg-polisiestasie se bevelvoerder, opdrag gegee het dat die eenheid ook betrokke raak.Janse van Rensburg s&ecirc; in di&eacute; stadium is die meisie se identiteit nog onbekend, maar dat die polisie hard werk daaraan om vas te stel wie sy was.Sy s&ecirc; die ondersoek&shy;beampte in die saak sal alle aanmeldings van vermiste kinders by elke polisiestasie nagaan.Ook die oorsaak van die kind se dood is nog onbekend. &rsquo;n Nadoodse ondersoek moet nog uitgevoer word.Janse van Rensburg s&ecirc; die lyk is ontdek toe vier vriende en hul honde in die kloof gestap het.Die lyk was in bosse langs &rsquo;n voetpaadjie teen &rsquo;n steilte.Janse van Rensburg s&ecirc; die groepie het die Bethelsdorp-polisie dadelik oor hul gru-vonds ingelig.Sy s&ecirc; &rsquo;n paar denim-jeans en rooi-en-grys sweetpakbaadjie is op die toneel gevind.&ldquo;Die polisie doen tans navrae oor vermiste kinders in die Kuyga-woonbuurt,&rdquo; s&ecirc; Janse van Rensburg.&ldquo;Hulle sal ook in die hele Bethelsdorp-gebied ondersoek instel oor vermiste kinders.&rdquo;Volgens Janse van Rensburg het die liggaam tot twee dae op die toneel gel&ecirc;.&rsquo;n Inwoner van Bethelsdorp wat naby die kloof woon, beweer die gebied is nou &rsquo;n dump-plek vir lig&shy;game.Die vrou, wat anoniem wil bly, s&ecirc; die kloof is &ldquo;glad nie meer wat dit was nie&rdquo;.Die vrou s&ecirc; die polisie het onlangs ook die lyk van &rsquo;n man daar gevind.&ldquo;Dit was glo selfdood, want hy het gehang, maar ek glo nie so nie,&rdquo; reken die vrou.&ldquo;Die tou waaraan hy gehang het, was baie swak; ek glo iemand het dit vasgebind, maar daar sal nooit bewyse wees nie, want misdadigers werk slim deesdae.&rdquo;Kol. Priscilla Naidu, &rsquo;n polisie&shy;woordvoerder, het op 18 Mei bevestig dat die slagoffer van &rsquo;n vermoedelike geval van selfdood in die kloof aangetref is.Volgens Naidu het die liggaam van &rsquo;n man van &rsquo;n elektriese paal gehang; sy hemp was om sy nek.Dis nie bekend hoe oud hy was nie. Hy het &rsquo;n mili&shy;t&ecirc;re-tipe camouflage broek en wit tekkies gedra.Enigeen wat enige inligting het oor die meisie, kan konst. Thando Nqweniso bel by 082 308 0241 of enige polisiestasie.Inligting kan ook verskaf word aan die polisie se Stop Crime-diens by 08600 10111 (tolvry) of dit te SMS by 32211.