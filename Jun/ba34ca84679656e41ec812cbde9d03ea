MALMESBURY. &ndash; Drie sekswerkers het Donderdag weer in die hof verskyn in verband met die moord op &rsquo;n bekende hondebeoordelaar van Moorreesburg.Johan Kieser was 65 jaar oud en &rsquo;n afgetredene n&aacute; jare in die tekstielbedryf. Die staat beweer Linda Siebrits (38), Charise Doubell (32) en Hendrik Boonzaaier (30) het Kieser op 14 Januarie 2015 vermoor.Hulle het hom na bewering met &rsquo;n spuitnaald &rsquo;n oordosis hero&iuml;en in &rsquo;n slagaar toegedien. Hulle het daarna sy motor en kredietkaart gesteel en dwelms in Parow gaan koop. Toe het hulle teruggekeer na Moorreesburg. Die beskuldigdes het glo Kieser se lyk in sy kar gelaai en dit in die Ceresbergpas oor die kranse gegooi.Doubell het egter die volgende dag &rsquo;n bekentenis aan die polisie gemaak waarin sy die moord geopenbaar het.Die polisie en reddingswerkers het Kieser se lyk met toue na die oppervlak gehys.Die twee ander verdagtes is toe gearresteer en het in die Moorreesburg-landdroshof verskyn. Die staat het hulle borgtog geweier.Op 15 Junie 2015 is &rsquo;n formele borgtogaansoek gebring. Dit is weer geweier.Die trio het erken hulle is sekswerkers en Boonzaaier is hul pimp. Volgens hulle was Kieser &rsquo;n gereelde kli&euml;nt van hulle. Die staatspatoloog het egter getuig Kieser is nie dood weens die oordosis hero&iuml;en nie, maar van die val oor die kranse ver na benede.Die direkteur van openbare vervolging het egter besluit dit is &rsquo;n skedule 6-misdryf en die saak is dus na die Malmesbury- streekshof oorgeplaas.Die beskuldigdes het weer &rsquo;n borgtogaansoek ingedien en is op borgtog van R5 000 elk vrygelaat op voorwaarde dat hulle een keer per week by hul plaaslike polisiestasie aanmeld en die hofsaak bywoon.Hulle het op 23 November 2016 onskuldig gepleit op klagte van moord, regsverydeling, diefstal, die besit van dwelms en roof. Doubell het Donderdag nie by die hof opgedaag nie. Daar is &rsquo;n kans dat &rsquo;n lasbrief vir haar inhegtenis&shy;name uitgereik sal word en dat haar borgtog verbeurd verklaar sal word.Die saak is uitgestel tot 18 Julie.