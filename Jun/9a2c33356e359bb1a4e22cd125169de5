&rsquo;N VERSLAG deur Statistieke Suid-Afrika (SSA) toon dat 48 000 minder Suid-Afrikaners jobs in die formele nie-landbousektor het.Dit blyk uit die kwartaallikse werkstatistieke wat gister deur dr. Pali Lehohla, die statistikus-generaal, bekend gemaak is.Die verslag fokus op die eerste kwartaal van 2017 wat in Maart vanjaar ten einde geloop het.Die afname blyk duidelik wanneer dit vergelyk word met die verslag van die laaste kwartaal van 2016 &ndash; wat in Desember ver&shy;lede jaar ten einde geloop het. Die handelsektor het altesaam 32 000 jobs verloor, terwyl 23 000 mense minder nou in die finansi&euml;le en sakesektor werk het.Werksverliese het ook voorgekom in die gemeenskaps- en maatskaplike dienste (8 000), asook vervaardiging (4 000) en vervoer (1 000).Werkloosheid het met 58 000 jobs afgeneem as dit met einde Maart 2016 vergelyk word.Die algehele bedrag vir salarisse het met R19 miljard tot R588 miljard in Maart 2017 afgeneem.Di&eacute; bedrag is egter R33 miljard meer as dit met die betalings teen Maart 2016 vergelyk word.&rsquo;n Afname in die bruto inkomste het egter plaasgevind in die vervaardigingsektor (R7,1 miljard), die handel (R6 miljard), in gemeenskapsdienste (R4,5 miljard), konstruksie (R4,4 miljard), die vervoerbedryf (R3,1 miljard), asook in die elektrisiteitsektor (R1,2 miljard). Die bruto inkomste van werknemers in die finansi&euml;le en sakesektor, asook in die mynbou, het sedert Desember 2016 toegeneem.