OUDTSHOORN. &ndash; &rsquo;n Man van De Rust wat tereg gestaan het op &rsquo;n klag van moord, is in die streekhof vrygespreek op gronde van selfverdediging.Darion Katzen (25) is daarvan aangekla dat hy op 3 September 2016 vir Michael Makier (36) vermoor het deur hom een keer met &rsquo;n groentemessie te steek.Claudia Koorts, Katzen se eertydse saamleefmaat en ma van sy sesjarige kind, het onder kruisverhoor erken dat Makier die geveg begin het.Sy het ook erken dat hy probeer het om Katzen te wurg toe laasgenoemde onverwags by die huis aangekom het.Makier het Katzen vasgegryp en hulle het in die worsteling op die vloer beland.Makier het volgens Koorts op Katzen gaan sit en hom probeer wurg. Katzen het daarin geslaag om op te staan, maar Makier het aangehou om hom te slaan en steeds probeer om hom te wurg.Katzen het later &rsquo;n groentemessie in die hande gekry.Koorts was verwagtend met die oorledene se kind.Waarnemende streeklanddros LK Wilkens het die verdediging se ontslagaansoek toegestaan omdat Katzen se lewe in gevaar was en hy uit noodweer opgetree het.