IN OKTOBER 2015 het talle plekke in Forest Heights, Eersterivier, in tikhuise ontaard.Die gangsters het die area destyds oorgeneem. Misdaad het die hoogte in geskiet. Daar was oral inbrake en die mense is beroof.AO Courtney Pienaar, wat self in die area woon, het die noodkreet van die gemeenskap gehoor en destyds &rsquo;n buurtwag op die been gebring.Vandag spog Forest Heights en Hillcrest met &rsquo;n vreedsame en stil area. Daar is nie meer gangsters wat ongehinderd rondbeweeg nie.Adrian Pietersen, voorsitter van die Forest Heights/Hillcrest-buurtwag, vertel sedert die buurtwag ingestel is, is dit rustiger in die omgewing, het meer van die jeug werk gekry en &rsquo;n paar het al vir rehabilitasie gegaan.Hy voeg by: &ldquo;Ons het genoeg gehad van mense wat ons privaatheid skend en ons area oorneem.&ldquo;Ons het ons strate teruggeneem en wil ons gemeenskap verseker dat ons area met hul samewerking veilig kan bly. Misdaad het baie afgekom. Dit was nog nooit so nie.&rdquo; Pienaar is een van die min cops in Eersterivier wat in sy vrye tyd die buurtwag se mense bystaan.In baie ander Wes-Kaapse areas gaan dit erg weens die dwelms en bendes. Die mense van Forest Heights het besluit om saam te staan en iets te doen.