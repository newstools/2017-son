DIE ANC glo vas die Wes-Kaapse premier, Helen Zille, se verskoning oor haar omstrede twiets oor kolonialisme is &rsquo;n move van die DA om swart stemme te behou.Zille het gister &ldquo;onvoorwaardelik&rdquo; askies ges&ecirc; oor haar aanmerkings op Twitter dat kolonialisme positiewe aspekte gehad het.Die uitgesproke voormalige DA-leier het in Maart &rsquo;n storm op di&eacute; sosiale media veroorsaak toe sy onder meer getwiet het: &ldquo;For those claiming legacy of colonialism was ONLY negative, think of our independent judiciary, transport infrastructure, piped water, etc.&rdquo;Sy het egter gister sorry ges&ecirc; nadat sy vroe&euml;r herhaaldelik haar twiets verdedig het.&ldquo;N&aacute; &rsquo;n periode van debat en refleksie, erken ek die aanstoot wat my twiets op 16 Maart oor die legacy van kolonialisme veroorsaak het,&rdquo; het Zille ges&ecirc;.&ldquo;Ek erken die historiese wonde wat my twiet en daaropvolgende verdediging daarvan oopgemaak het.&rdquo; Die DA-leier, Mmusi Maimane, het ges&ecirc; Zille het ingestem om van alle DA-poste af te staan, maar bly in haar pos as Wes-Kaapse premier aan.Maimane het ges&ecirc;: &ldquo;Ek was ook kwaad oor hierdie twiets van Helen Zille.&ldquo;Daarom het ek onmiddellik stappe gedoen om mense te verseker di&eacute; twiets is nie die mening van die DA nie.&rdquo;Die ANC se Wes-Kaapse sekretaris, Faiez Jacobs, glo egter anders.Hy hou vol Zille se aanmerkings oor kolonialisme is deel van die DA se filosofie.&ldquo;Die behoud van voorreg en die onregmatige winste van eeue se onderdrukking en uitbuiting is die DA se prioriteit ...&ldquo;(Zille se) verskoning is niks meer as &rsquo;n siniese strategie nie weens meningsopnames wat wys dat die DA swart steun verloor as gevolg van sy standpunte oor ras, rassisme en kolonialisme,&rdquo; het &shy;Jacobs ges&ecirc;.Die waarnemende Wes-Kaapse ANC-voorsitter, Khaya&shy; Magaxa, het op sy beurt ges&ecirc; Zille moet uit haar pos as premier verwyder word.