VERLEDE jaar is Kapenaars twee keer gewaarsku van moerse storms wat op pad was. Niks het gebeur nie.Nou word weer gewaarsku oor die moeder van alle storms wat die Moederstad teen Dinsdagaand en Woensdag gaan tref.Weerwaarskuwings word s&oacute; ernstig opgeneem dat aangekondig is dat skole in die Wes-Kaap vandag gesluit word.Die hoof van die Wes-Kaapse onderwysdepartement, Brian Schreuder, s&ecirc; in &rsquo;n verklaring die besluit is geneem nadat hulle met verskeie rolspelers gepraat het.Die besluit is gebaseer op die veiligheid van leerders en dat dit dus baie beter sal wees om skole te sluit. Die website wavescape.co.za het reeds Maandag met sinoptiese kaarte as bewys voorspel dat die Moederstad in die oog van &rsquo;n hengse storm is.Die website voorspel dat die betrokke storm se sterkte in dieselfde liga gaan wees as die storms van 2001 en 1984 toe groot skade in die Skiereiland en ander plekke aangerig is.In 2013/&rsquo;14 het storms Somerset-Wes en Faure ook getref en baie plekke is toe oorstroom.Stormsterk winde en branders tot so hoog as 18 m word genoem.Die Suid-Afrikaanse Weerburo voorspel golwe vir vandag en Donderdag langs die Kaapse kus van tussen 6 en 12 m hoog.Winde van tussen 70 km/h en 90 km/h word ook verwag.Volgens die weerburo sal die Kaapse metropool, die Wynlande en die Overberg ook Woensdag tot Donderdagoggend swaar re&euml;n kry.James-Brent Styan, die woordvoerder van die Wes-Kaapse minister se plaaslike regering en omgewingsake, Anton Bredell, het vroe&euml;r ook &rsquo;n waarskuwing uitgereik oor gure weer wat op pad is.Met &rsquo;n ramp wat reeds afgekondig is in die Wes-Kaap weens droogte, kan dit net &rsquo;n welkome verligting wees.Damme in die Wes-Kaap staan tans op 17.6% en dit sak steeds.Bredell s&ecirc; in &rsquo;n verklaring die nat weer word met ope arms ontvang.&ldquo;Ons is wel bekommerd dat die baie re&euml;n sommige plekke sal verspoel.&ldquo;Modderstortings kan voorkom weens die baie brande wat daar was en natuurlike plantegroei uitgewis het.&ldquo;Ons het juis &rsquo;n ruk gelede in die Sentraal-Karoo &rsquo;n sterfte gehad weens die swaar re&euml;n.&rdquo;Bredell het ges&ecirc; ramp&shy;besture by alle munisipaliteite sal op standby wees.