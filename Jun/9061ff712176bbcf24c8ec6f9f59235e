HY HET twee jaar gelede spoorloos verdwyn.Rozanne Ashwin Simmons (27) het vir &rsquo;n konstruksiemaatskappy op die terrein van die Helderstroom-gevangenis in Caledon gewerk.Sy ma, Sylvia Simmons van Bloemfontein, skryf in &rsquo;n brief haar seun het op Sondag 20 Junie 2015 omstreeks 17:00 van sy antie se huis af gegaan om vir vriende te gaan kuier. Hy het by sy antie gebly.&ldquo;My suster (Nicolene Phillips) het Sondagoggend 21 Junie gebel om te s&ecirc; hy het nooit die vorige aand daar geslaap nie. &ldquo;Hy het ook nie Maandag vir werk opgedaag nie.&rdquo;Phillips s&ecirc; hy is by haar weg en sedertdien is niks van hom gehoor nie.&ldquo;Ons weet nie eens of hy leef nie. &ldquo;Dalk het hy iemand ontmoet en is hy gelukkig waar hy is.&ldquo;Ons wil net closure h&ecirc; oor of hy leef. Hy kan net na &rsquo;n polisiestasie gaan en vir hulle s&ecirc; wat aangaan.&rdquo;Sy s&ecirc; die familie, en veral Simmons se ma, is baie bekommerd.Toe hy verdwyn het, het hy &rsquo;n groen Raleigh-bergfiets by hom gehad en hy het blou Levi jeans en grys skoene aangehad. Sy bankkaart en ID was by hom.Volgens kapt. FC van Wyk, &rsquo;n polisiewoordvoerder, is Simmons op 24 Junie 2015 as vermis aangemeld.&ldquo; &rsquo;n Missing persons report is ingevul. Foto&rsquo;s van die vermiste is ook versprei, maar sonder sukses.&rdquo;Volgens Van Wyk was daar gerugte dat hy in die omgewing van Swellendam en Buffeljags gesien is, maar hy is nie gevind nie.Die ondersoek duur voort.