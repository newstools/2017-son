DIE Wes-Kaapse minister van gemeenskapsveiligheid is Saterdagoggend gedurende &rsquo;n vreedsame march teen bendegeweld deur bendes gedreig om uit Lavender Hill pad te gee.Maar Dan Plato, die minister, het ges&ecirc; hulle gaan nie terugstaan vir bendes in die area nie.Plato het Saterdagoggend &rsquo;n optog deur die strate van Lavender Hill gelei teen die bendegeweld, asook heelwat skole wat verlede week weens bendegeweld in die area moes sluit.&rsquo;n Organiseerder van die optog het aan Son ges&ecirc; &rsquo;n dikding van &rsquo;n bende in die buurt het vir hulle &rsquo;n boodskap met een van sy boys gestuur dat hulle hul goedere van &ldquo;sy veld&rdquo; in die gebied moet verwyder.&ldquo;Alhoewel ons gedreig is om uit die area pad te gee, sal ons nie. Ons boodskap is duidelik &ndash; ons sal nie terugstaan vir hulle nie.&ldquo;Al moet ons na hul huise gaan, die nonsens moet stop,&rdquo; het Plato ges&ecirc;.Veronica Williams, &rsquo;n ouer in die buurt, het ges&ecirc; kinders lewe in vrees.&ldquo;Ons kinders kan nie eens op die stoep staan nie. As hulle &rsquo;n skoot hoor, is hulle skrikkerig.&rdquo;Intussen het Cosatu-unies Saterdagoggend &rsquo;n optog teen vroue- en kindergeweld na die parlement gehou en &rsquo;n memorandum aan die provinsiale wetgewer oorhandig.Tony Ehrenreich, die sekretaris van Cosatu in die Wes-Kaap, het ges&ecirc; daar word nie genoeg op alle vlakke van regering gedoen om aan die probleem aandag te gee nie.&ldquo;Daar is ook geen samewerking tussen die metropolisie en die SAPD nie.&ldquo;Maar dit is nie net die polisie se skuld nie.&ldquo;Dit is ook die maatskaplike omstandighede, soos beter huise, wat aandag moet kry.&rdquo;Die unies het die wetgewer tot 16 Junie gegee om op hul memorandum te antwoord oor wat hy gaan doen om aandag aan die geweld teen vroue en kinders te skenk.&ldquo;Anders gaan ons alles afsny wat verkrag,&rdquo; het Nandi Andries, Cosatu se gender-voorsitter, ges&ecirc;.&ldquo;Dit sal di&eacute; wat verkrag, se laaste keer wees wat hulle daai ding gaan gebruik. Ons sal sny.&rdquo;