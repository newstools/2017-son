DIE Paarlse rugbyklub Young Gardens hou op Sondag 9 Julie sy 9de jaarlikse liefdadigheidsgholfdag by die Paarl-gholfklub se Boschenmeer-baan.Die klub is vanjaar 68 jaar oud en is bekend daarvoor dat hy jong manne van agtergeblewe gemeenskappe uit die kwaad hou deur hulle op die rugbyveld aktief te hou.Oor die jare het die klub van die winste van die gholfdag geskenk aan verdienstelike sake of organisasies.Dit sluit in die Rusthof-ouetehuis, die Paulus Joubert Ho&euml;r&shy;skool-Alumnivereniging en die voormalige Springbok- en WP-rugbyspeler Tinus Linee, wat aan motorneuronsiekte oorlede is.Di&eacute; jaar het Gardens besluit om sy eie Maatskaplike Ontwikkelingstrust te finansier.Di&eacute; trust gee ondersteuning, leiding en vaardigheidsontwikkeling aan behoeftige rugbyspelers. Dit is gestig omdat meer as 60% van die klub se spelers werkloos is.&rsquo;n Vierbal kos R2 000.Mense wat wil speel of pryse of &rsquo;n &ldquo;nat gat&rdquo; wil borg, kan Mario Williams email by mwwilliams@telkomsa.net of bel hom by 082 380 2680.