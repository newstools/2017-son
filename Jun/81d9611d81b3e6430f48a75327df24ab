DIE Springbokke het gisteraand met &rsquo;n indrukwekkende vertoning vorendag gekom om die toetsreeks teen Frankryk op Kings Park in Durban met 2-0 te beklink.Suid-Afrika was met 37-15 baas. Die rustydtelling was 23-7.Frankryk het goed gelyk in die eerste 6 minute van die stryd, maar daarna het die Bokke die volgende 34 minute van die eerste helfte oorheers.Al het Allister Coetzee, afrigter, se span minder gebiedsvoordeel en balbesit geniet, was dit &rsquo;n indrukwekkende vertoning deur die Springbokke.Hulle het die vaste fasette, die kontakpunte en afbreekpunte met fisieke inklimspel oorheers en het deurgaans gevaarlik gelyk met die bal in die hand.Dit was duidelik dat die Hane met &rsquo;n geweldige fisieke aanslag en met meer oorgawe gespeel het.Guy Nov&eacute;s, afrigter, se span het deurgaans verwoed aangeval.Die Bokke het die druk geabsorbeer en hul aanvalle met rotsvaste verdediging afgeweer.In die tweede helfte het die Bokke die tempo aansienlik gelig.Die plaasvervangers soos Steven Kitshoff, Coenie Oosthuizen en Jean-Luc du Preez het veral &rsquo;n groot impak gemaak nadat hulle opgedraf het.Siya Kolisi was weer een van die groot uitblinkers vir die Bokke.Die Stormers-losvoorspeler het met voortreflike spel vorendag gekom. Hy het nie &rsquo;n skitterdrie van sy eie gedruk nie, maar het &rsquo;n hand gehad in Jan Serfontein se drie.Kolisi het ook al die harde werk gedoen om die losskakel, Elton Jantjies, weg te stuur vir die Bokke se vierde drie van die wedstryd.Kolisi is welverdiend as speler van die wedstryd aangewys. Hy het agterna ges&ecirc;: &ldquo;Dit was &rsquo;n great wedstryd. Ons het aanvanklik gesukkel om aan die gang te kom, maar hoe langer die wedstryd aangegaan het, hoe meer het ons momentum gekry. &ldquo;Die oorwinning beteken nie net baie vir ons nie, maar dit beteken baie vir die mense van Suid-Afrika.&ldquo;Ons is net bly dat ons hul harte gelukkig kon maak.&rdquo;Warren Whitely, kaptein van die Bokke, s&ecirc; sy span het nie goed begin nie, maar het sake reggestel deur druk op die Franse te plaas. &ldquo;Die manne het geweldige karakter gewys en ek is baie trots op hulle.&rdquo;Die Bokke kom volgende week in die derde en laaste toets teen Frankryk op Ellispark in Johannesburg te staan.Toetie en sy manne sal hoop om skoonskip te maak en drie uit drie toetseges te beklink.Puntemakers:SUID-AFRIKA &ndash; drie&euml;: Jan Serfontein, Siya Kolisi, Coenie Oosthuizen, Elton Jantjies; doelskoppe: Jantjies (4); strafdoele: Jantjies (3).FRANKRYK &ndash; drie&euml;: Scott Spedding, Damian Penaud; doelskop: Baptiste Serin; strafdoel: Francois Trinh-Duc.