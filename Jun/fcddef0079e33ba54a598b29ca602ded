ONDANKS die klaarblyklike toename in werkloosheid in die Nelson Mandelabaai-metro glo die regering steeds die ekonomie gaan groei.Athol Trollip, die uitvoerende burgemeester, is steeds positief nadat Statistieke Suid-Afrika (SSA) onlangs sy Quarterly Labour Force-opname bekend gemaak het.Die opname het oor die eerste kwartaal van 2017 (Januarie tot Maart) gestrek.Dit dui daarop dat 7 000 inwoners van die Metro sedert die vierde kwartaal van 2016 hul jobs verloor het. Trollip het die werksverliese as &rsquo;n groot terugslag beskryf en bygevoeg dat die onttrekking van General Motors uit die Metro die situasie vererger.&ldquo;Dis &rsquo;n direkte oorsaak van ons regering se dubbelsinnige en teenstrydige nasionale ekonomiese beleide en strategie&euml;.&ldquo;Die land se afgradering tot rommelstatus sou altyd katastrofies vir die arbeidsmark wees en ons sal nou selfs harder moet werk om beleggers te lok,&rdquo; het Trollip ges&ecirc;.&ldquo;Dit kan gedoen word deur ons unieke stad te bemark.&ldquo;Metro&rsquo;s is al hoe meer verantwoordelik vir die dryf van streeksekonomie&euml; en ons het in di&eacute; verband &rsquo;n reuse-verantwoordelikheid.&ldquo;Ons is egter oortuig die Metro sal in die komende jare net groei toon,&rdquo; het hy afgesluit.Trollip se plan is om 30 000 werkgeleenthede in die volgende vier jaar te skep.Hy meen die doelwit is steeds bereikbaar.