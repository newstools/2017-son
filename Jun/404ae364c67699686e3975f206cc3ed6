BRETT Herron, burgemeesterskomiteelid vir vervoer, het Vrydagmiddag ges&ecirc; dat die Stad nog nie besluit het of Southweg gebruik gaan word in die tweede fase van die MyCiti-busdiens nie. &ldquo;Die Southweg-hofaksie het die MyCiti-diens na Wynberg vir twee jaar vertraag.&rdquo;Hy s&ecirc; noudat die hof hulle die go-ahead gegee het, gaan hulle eers die publiek se kommentaar oor die voorgestelde roetes vir Wynberg vir die tweede fase van die busdiens analiseer.Herron s&ecirc; sodra dit gedoen is, sal hulle die voorgestelde roetes aan die stadsraad vir finale goedkeuring voorl&ecirc;. &ldquo;Daarna sal ons begin werk om ons planne vir die Wynberg-area te implementeer.&rdquo; Hy s&ecirc; hulle beplan om in 2021 met fase 2A in di&eacute; area te begin.Herron s&ecirc; hulle is nog nie ingelig oor enige verdere hofaksies, soos die konstitusionele hof&shy;aansoek deur die South &shy;Road Families Association, nie.Hy noem ook dat hulle nie &rsquo;n deel van die grond aan privaat ontwikkelaars vir woonstelle gaan verkoop nie. &ldquo;Gegewe dat die inwoners tans teen markverwante pryse huur, sal &rsquo;n mens aanneem dat hulle in staat is om te verskuif na &rsquo;n ander huureiendom,&rdquo; s&ecirc; Herron.Hy s&ecirc; die Stad kan net diegene met behuising help wat aan kriteria voldoen en as hulle in &rsquo;n noodsituasie is.Hy noem verder die Stad bied net noodbehuising aan di&eacute; wat nie hul noodsituasie deur &rsquo;n ander staatsprogram of hul eie hulpbronne kan aanspreek nie.Herron s&ecirc; hulle moet nog vasstel of dit nodig gaan wees om die Stad se huise in Southweg te sloop. Hy s&ecirc; as hulle die Southweg-huise gaan sloop, sal die MyCiti-busdiens al die inwoners van die suidoos-metro bevoordeel.