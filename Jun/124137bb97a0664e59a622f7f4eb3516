LONDEN. &ndash; &rsquo;n Klomp mense kan nog nie voor rekenskap gegee word nie nadat &rsquo;n massiewe vuur &rsquo;n woonstelblok van 24 verdiepings verswelg het.Brandweermanne was net in staat om tot op die 11de verdieping te gaan toe die brand op sy ergste was.Die burgemeester, Sadiq Khan, het gister bevestig dat ses mense sover dood is in die brand. Khan s&ecirc;: &ldquo;Ons soek nog na mense.&rdquo;Dany Cotton, die brandweer-kommissaris, s&ecirc;: &ldquo; &rsquo;n Strukturele ingenieur is intussen besig om die gebou te ondersoek vir sy stabiliteit.&rdquo;Inwoners van die gebou is gister in die vroe&euml; oggendure geskok toe hulle gesien het hoe vlamme en rook die hele gebou begin verswelg.Hana Wahabi (39), &rsquo;n inwoner wat op die negende verdieping woon, s&ecirc; die digte rook het haar wakker gemaak.Sy s&ecirc;: &ldquo;Ek het as gesien wat by die vensters inkom in die sitkamer. &ldquo;Toe ek buite toe kyk het ek die vlamme gesien wat feitlik by ons vensters was.&ldquo;Ek het die vensters toegemaak en ons gesin geroep om buite toe te gaan.&rdquo;In daardie stadium het die vlamme nog nie tot op die boonste verdieping gebrand nie. &ndash; News24