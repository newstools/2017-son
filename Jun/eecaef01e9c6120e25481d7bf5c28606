DIE Nelson Mandelabaai-metro beplan om R1 miljoen te bestee aan die opgrawe en herbegrafnis van politieke gevangenes wat in Pretoria tereggestel is.Dis die bevestiging wat Siya&shy;sanga Sijadu, voorsitter van die Metro se komitee oor sport, ontspanning, kuns en kultuur, di&eacute; week gegee het.Sy het op &rsquo;n burgemeesterskomiteevergadering verduidelik die plan is om tien politieke gevangenes &ndash; almal boorlinge van die Metro &ndash; na hul tuiste terug te bring.Die gevangenes is tussen 1986 en 1988 in die Pretoria-Sentraal-gevangenis tereggestel en in die Mamelodi-begraafplaas ter ruste gel&ecirc;.Die heldeakker in die Zwide-begraafplaas is waar politieke aktiviste wat gemartel en tereggestel is, begrawe word.Op 18 September 2014 het die munisipale raad &rsquo;n bedrag goedgekeur van R100 000 per persoon wat herbegrawe word.Sijadu het verduidelik daar is in die 2017/2018-boekjaar nie vir die R1 miljoen begroot nie.Sy het voorgestel die munisipale raad moet sy goedkeuring aan die direktoraat vir begroting en tesourie gee om die geld beskikbaar te stel.Die verskuiwing en herbegrafnis van die gevangenes is &rsquo;n gesamentlike poging van die &shy;departement van justisie, die Oos-Kaapse regering en die Metro.Intussen het &rsquo;n provinsiale afvaardiging na Australi&euml; gereis vir die geestelike repatriasie van die Khoi-leier Dawid Stuurman.Stuurman, wat hom teen die koloniale owerheid verset het, is twee keer in hegtenis geneem en na Robbeneiland gestuur, maar hy het twee keer daarvandaan ontsnap.Hy is in 1823 &rsquo;n derde keer in hegtenis geneem en daarna na Australi&euml; verban. Hy het sewe jaar later daar gesterf.Sy oorskot is glo onder die Sydney-treinstasie begrawe en kan nie teruggebring word nie.Christian Martin, ANC-LPW en &rsquo;n groot kampvegter vir Stuurman se repatriasie, het aan Die Burger ges&ecirc; die reis na Sydney is &rsquo;n emosionele kwessie.Die afvaardiging sluit in Martin, Pemmy Majodina (die LUR vir sport, ontspanning, kuns en kultuur), Oliphant Monwabisi &shy;Kobese (senior bestuurder in die departement), Michael Williams (&rsquo;n Khoi-leier), asook Hannes Maarman (&rsquo;n Khoi-leier).Jongikhaya Stuurman (&rsquo;n lid van die Stuurman), Vernon Stuurman (&rsquo;n familielid en raadslid), Zamuxolo Peter (burgemeesterskomiteelid) en Mlawu Tyatyeka (kulturele aktivis en tradisionele geneser) is ook in die afvaardiging.Volgens Martin sal die geestelike repatriasie deur middel van tradisionele rituele Dinsdag by die sentrale treinstasie in Sydney uitgevoer word. Die afvaardiging keer Donderdag terug.Stuurman se gees sal Vrydag op Jeugdag op &rsquo;n plegtigheid by die Sarah Baartman-erfenis&shy;sentrum ter ruste gel&ecirc; word.