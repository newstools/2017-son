DAAR moet gefokus word op wat vandag gedoen kan word om die jeug in die Baaise noordelike gebiede te red en nie op dinge van 41 jaar gelede nie.Dit was gister op &rsquo;n vergadering van die Nelson Mandelabaai-metroraad die boodskap van Marlon Dan&shy;iels, &rsquo;n Patriotic &shy;Alliance (PA)-raadslid.Politieke partye wat verteenwoordig is in die raad het almal geleentheid gekry om &rsquo;n boodskap te lewer met betrekking tot Jeugdag, wat m&ocirc;re gevier word.Di&eacute; dag gedenk die &shy;opoffering van 20 000 leerlinge wat op 16 Junie 1976 die strate van Soweto ingevaar het. Dit was in opstand teen die gebruik van Afrikaans as voertaal in swart skole. Daniels het benadruk die opofferings wat mense in die verlede gemaak het, moenie vergeet word nie, maar die jeug word nou deur nuwe probleme in die gesig gestaar.As voorbeeld het die PA-raadslid verwys na &rsquo;n man wat Dinsdag op die hoek van Beetlestone- en Kobusweg doodgeskiet is. Die voorval was glo bendeverwant. &ldquo;Moenie net sit en praat nie, staan op en doen iets vir die jeug,&rdquo; was sy voorstel aan raadslede.Lance Grootboom, &rsquo;n ACDP-raadslid, het ges&ecirc; jong mense word weekliks in die Northerns vermoor.Hy meen dwelms en alkoholmisbruik is van die grootste oorsake. Hy s&ecirc; die tronke is vol jong mense.&ldquo;Ons skole is onveilig, want leerders is bewapen.&ldquo;Tienerswangerskappe is &rsquo;n groot probleem omdat meisies die skool verlaat om na &rsquo;n baba om te sien.&rdquo;Al die partye het die jong mense wat deelgeneem het aan die Soweto-opstande in 1976 as helde en heldinne beskryf en hulle bedank vir hul opofferings.