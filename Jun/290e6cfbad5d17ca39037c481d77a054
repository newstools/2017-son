GEMEENSKAPSLEDE van Stofwolk in Hankey is die naweek deur polisielede bederf met sop, brood en &rsquo;n bewustheidsprogram oor vroue- en kindermishandeling.Kapt. Gerda Swart, &rsquo;n polisiewoordvoerder, s&ecirc; die Hankey-polisie het daai gebied gekies omdat vroue- en kindermishandeling, asook misdaad in die gebied, hoogty vier.Die bewusmakingsprogram is deur die polisie gedoen om kinderbeskermings week te vier. Volgens Swart het polisielede op die wet teen vroue- en kindermishandeling gefokus.&ldquo;Polisielede het diep in hul sak gekrap om die spesiale dag moontlik te maak.&ldquo;Gemeenskapslede het lekker warm sop en brood geniet terwyl polisielede bewustheid geskep het.&rdquo;Swart voeg by hulle het ook die geleentheid gebruik om inwoners meer in te lig oor misdaad en hoe om sekere situasies te hanteer.&ldquo;Gedurende die program is &rsquo;n klein dogtertjie as koningin gekroon nadat sy alle vrae beantwoord het oor die 10111-noodnommer.&rdquo;Brig. John Lebok, die stasiebevelvoerder van die Humansdorp-polisie, is tevrede met die span se werk.&ldquo;Ons is trots en dankbaar vir die bewustheid en gemeenskapswerk wat ons spanlede hierdie naweek vir Hankey gedoen het.&rdquo;