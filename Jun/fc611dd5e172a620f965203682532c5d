&ldquo;ONS kan nie en durf nie voorgee dat dinge kan voorgaan soos normaalweg nie.&rdquo;D&iacute;t was gister die woorde van die Britse eerste minister, Theresa May, nadat sewe mense in &rsquo;n terreuraanval in Londen gesterf het.Die jongste aanval op die Britse hoofstad is die derde in drie maande. Net soos met die aanval op die Westminster-brug op 22 Maart het daar Saterdag net n&aacute; 22:00 &rsquo;n voertuig oor die Londenbrug in voetgangers ingejaag.Ses mense is in die Westminster-aanval dood en sowat 50 beseer.Twee weke gelede is 22 mense in Manchester in &rsquo;n selfmoordbomaanval by &rsquo;n konsert van die sangeres Ariana Grande dood.May het vier strategie&euml; bekendgemaak oor hoe Brittanje terreur gaan beveg.Die eerste is om die &ldquo;bose&rdquo; ideologie wat &rsquo;n verdraaiing van Islam en die waarheid is, te beveg.Tweedens wil sy die internet reguleer sodat terroriste die kuberruimte nie so maklik kan gebruik om aanvalle te beplan nie. Derdens moet daar meer gedoen word om ekstremiste in Brittanje te identifiseer en vas te vat.Laastens wil sy vonnisse vir terreurmisdade verhoog. &ndash; Reuters