SUID-AFRIKA se krieketspan het vandag meer van dieselfde medisyne nodig om die T20-reeks teen Engeland te wen.Die Proteas het Vrydagaand in Taunton groot veggees gewys om &rsquo;n rillerstryd met net drie lopies te wen en sake in die reeks met 1-1 gelykop te maak.Vandag se wedstryd in Cardiff sal dus die reekswenner bepaal. Die Proteas se kaptein, AB de Villiers, glo sy span is reg om n&oacute;g beter te speel.&ldquo;Met die reekssege op die spel is di&eacute; wedstryd vir ons &rsquo;n groot uitdaging. Ons is gereed daarvoor,&rdquo; s&ecirc; De Villiers en erken die Proteas het die sege in Taunton broodnodig gehad. &ldquo;Ons beleef &rsquo;n harde tyd in Engeland,&rdquo; het hy verwys na die nederlaag in die eendaagse reeks en die mislukte veldtog om die Cham&shy;pions Trophy.&ldquo;Die oorwinning beteken besonder baie vir ons. Nou wys ons weer veggees en die energie is terug.&rdquo;De Villiers was ook baie bly daaroor dat die Proteas onder druk vir &rsquo;n slag goed kop gehou het.Die naatbouler Chris Morris is as speler van die wedstryd aangewys vir sy 2/18 in vier beurte.Sy boulwerk was deurslaggewend, maar wat selfs meer vir die Proteas beteken het, was dat &rsquo;n vurige Morris lewe in sy spanmaats geblaas het.&ldquo;In &rsquo;n T20-wedstryd is dit maklik om gou boedel oor te gee as dinge nie in jou guns verloop nie. Ek wou nie h&ecirc; dit moes met ons gebeur nie. Ons moet wys dit is steeds &rsquo;n eer om vir Suid-Afrika te speel.&ldquo;Dit was &rsquo;n spanpoging met die bal, want Andile Phehlukwayo en Dane Paterson het in die laaste beurte guts gewys.&rdquo;TV: 15:30 op kanaal 202.