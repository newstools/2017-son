Johnny Jackson van Helenvale skryf per e-pos:Daar &iacute;s nog goeie mense in hierdie pragtige, dog getraumatiseerde land van ons.Dit was di&eacute; week nogal opvallend hoe mense bymekaar gestaan en hulp aan vreemdelinge verleen het gedurende die kwaai storms wat die Wes-Kaap en dele van die Oos-Kaap getref het.Die Kaap het re&euml;n dringend nodig gehad en ek het gelees dat Patricia de Lille, Khoisan-leiers en ander belangrike mense selfs op Tafelberg gaan bid het vir re&euml;n.En toe k&oacute;m die re&euml;n. Maar saam met die klomp water kom toe ook sommer sterk winde wat gelei het tot brande wat niemand se eiendom of selfs lewens ontsien het nie.Die mense se reaksie daarna was egter wonderlik. Daar is spontaan blyplek gere&euml;l vir mense wie se huise afgebrand het of beskadig is.Groot winkelgroepe het na die paartie gekom. Behalwe hul eie bydraes, het hulle ook hul takke beskikbaar gestel as donasie-afsetpunte.Een bankgroep het selfs &rsquo;n volle R10 miljoen aan die rampslagoffers geskenk.Nou kan &rsquo;n mense net hoop dat ons weer so gaan saamstaan as die shacks van die mense in die townships ook weer afbrand . . .