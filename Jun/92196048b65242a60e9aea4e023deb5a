VERKEERSBEAMPTES in die Nelson Mandelabaai-metro het &rsquo;n taxibestuurder aangekeer wat 22 lasbriewe vir sy inhegtenisneming teen sy naam het.Die man is gister omstreeks 12:00 in Govan Mbeki-rylaan in die Baai gearresteer.John Best, burgemeesterskomiteelid vir veiligheid en sekuriteit, het ges&ecirc; beamptes was besig met &rsquo;n operasie wat op uitstaande lasbriewe gefokus het.Die taxi is voor die Lilian Diedericks-gebou van die pad af getrek.Luidens die verklaring het die bestuurder te voet laat spaander om weer in Govan Mbeki-rylaan te kom.Hy het toe in &rsquo;n taxi gespring om van die toneel af te vlug, maar is deur beamptes gevang.Die 22 lasbriewe teen die bestuurder se naam dui op totale boetes van R31 000.Boetes vir minagting van die hof beloop &rsquo;n bedrag van R10 500.Die bestuurder is aangekeer en na die munisipale hof in Sidwell geneem om daar voor &rsquo;n landdros te verskyn.Best het bevestig dat di&eacute; tipe operasies meer gereeld gaan plaasvind.Hy het ook &rsquo;n beroep op motoriste gedoen om hul boetes en uitstaande lasbriewe te betaal voordat hulle in die moeilikheid kom.