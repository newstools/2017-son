DIE Oos-Kaapse departement van gesondheid is diep in die skuld en nie-funksionering is besig om uit beheer te raak.D&iacute;t is die woorde van &shy;Celeste Barker, Oos-Kaapse DA-woordvoerder vir gesondheid, wat meen die gebrek&shy;kige gesondheidsdepartement moet eerlik wees met die publiek. Dis ges&ecirc; in die lig van die sterfte van Siyabonga Jim (18) van Kwa&shy;Zakhele verlede week nadat die Lunga Kobese-kliniek hom weggewys het.Volgens Barker het die gesondheidsdepartement nie daarin geslaag om 2 000 van die 5 000 vakante poste te vul wat al sedert Desember 2016 beskikbaar is nie. &ldquo;Dit het &rsquo;n groot impak op dienslewering en dit is die mense wat staatmaak op staatsgesondheidsdienste, veral klinieke, wat suffer. Die DA glo dit is &rsquo;n poging van die departement om te kompenseer vir sy finansi&euml;le &shy;krisis,&rdquo; s&ecirc; Barker.Behalwe Jim se sterfte, is David September oorlede op 29 Mei 2017. &rsquo;n Onre&euml;lmatige hartklop is by September gediagnoseer in die Cannon Street-kliniek in Uitenhage. Die pille wat moontlik sy lewe kon red, is toe nie beskikbaar gestel nie.&ldquo;Daar is tallose verslae van pasi&euml;nte wat sekere psigiatriese middels benodig wat nie beskikbaar is nie en baie insidente waar klinieke net toe bly sonder om die gemeenskap vooraf in te lig.&ldquo;Die LUR vir gesondheid, dr. Pumza Dyantyi, moet dienslewering prioritiseer by ons klinieke,&rdquo; s&ecirc; Barker.