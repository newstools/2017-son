BAFANA Bafana kon gisteraand in Rustenburg ni&eacute; op sy puik vertoning teen Nigeri&euml; voortbou nie. Stuart Baxter (afrigter) se span het met 1-2 in &rsquo;n vriendskaplike wedstryd teen Zambi&euml; in die Moruleng-stadion vasgeval. Twee blitsdoele in die tweede helfte deur Brian Mwali en Lubinda Mundia het Suid-Afrika se onoorwonne rekord van 18 wedstryde be&euml;indig. D&iacute;t nadat Lebogang Manyama eerste bloed geruik het vir die tuisspan met &rsquo;n puik kopskoot in die eerste helfte. In Bafana se verdediging het Baxter ges&ecirc; hy wou al sy spelers wat nie teen die Super Eagles uitgedraf het nie, speelkans gee. Terselfdertyd sal Baxter nie tevrede wees met die feit dat sy span teen &rsquo;n verswakte Chipolopolo vasgeval het nie.