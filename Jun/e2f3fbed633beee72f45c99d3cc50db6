&ldquo;WAT het ek gedoen om dit te verdien?&rdquo; S&oacute; vra Katriena Fortuin, &rsquo;n bekende gemeenskapswerker, nadat sy &rsquo;n gewisse dood en rape in Bergsig vrygespring het.Fortuin vertel: &ldquo;Ek was daai Vrydagaand alleen toe my seun uit was. Toe kom die klong wat ek ken en vra slaapplek. Hy weet mos hier is nie slaapplek nie.&ldquo;Hy beur toe in die hokkie en wil toe sommer op die grond slaap. Toe ek weier, het hy skielik &rsquo;n mes uitgepluk.&rdquo;Volgens Fortuin het hy haar toe aangeval en haar eers in die kop, haar borste en hand gesteek.&ldquo;Soos ek gekeer het, het ek net die Here se genade en krag afgebid. Ek skreeu toe hard en roep na my seun, Ifraim.&ldquo;Toe hardloop hy weg. Maar sy mense ontken dis hy. Hy het dan nie eens &rsquo;n masker opgehad nie. Ek het hom van aangesig tot aangesig gesien.&rdquo;Samuel, haar man, voeg by: &ldquo;Ons het &rsquo;n saak by die polisie gaan maak, maar hulle was nog nie eens hier by die huis nie. &ldquo;Toe ons bel, toe sak die cop wat die foon antwoord af: &lsquo;Nog &rsquo;n dronk vrou&rsquo;. &ldquo;Weet hulle drank is soos gif vir my vrou? Sy wat in die gemeenskap teen drankmisbruik en vrouemishandeling veg.&rdquo;Fortuin moes behandeling ontvang en het steeds steke in haar kop.Kapt. Malcolm Pojie, &rsquo;n polisiewoordvoerder, het bevestig dat &rsquo;n dossier vir die ondersoek geopen is nadat Fortuin se saak aangemeld is.