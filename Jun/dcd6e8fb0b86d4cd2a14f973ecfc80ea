DAAR was geen stryery tussen Henri van Breda en sy familie die aand voordat hulle vermoor is nie.D&iacute;t is vervat in die getuieverklaring wat Henri op 27 Januarie 2015 afgel&ecirc; het.Dit word egter n&ecirc;rens in sy pleitverduideliking genoem nie.Regter Siraj Desai het gister in die Kaapse hooggeregshof bevind die verklaring mag toegelaat word.Henri staan in die Kaapse hooggeregshof tereg vir die moord op sy ouers, Martin en Teresa, en sy broer, Rudi, op 27 Januarie 2015 in hul larney huis op die De Zalze-landgoed buite Stellenbosch.Sy suster, Marli, het die aanval oorleef. Henri het net &rsquo;n paar skrapies opgedoen.In die verklaring herhaal Henri grootliks wat hy in sy pleitverduideliking ges&ecirc; het, maar daar is ook &rsquo;n hele paar verskille.In sy pleitverduideliking het hy ges&ecirc; die aand voor die moorde was normaal.In die verklaring s&ecirc; hy dit ook en voeg by hy en sy pa het wyn gedrink.Almal het al geslaap en hy was 03:00 nog wakker.Hy is toilet toe en het harde geluide gehoor. Deur &rsquo;n skrefie in die deur het hy gesien iemand val sy broer met &rsquo;n byl aan.In die verklaring s&ecirc; hy hy&rsquo;t nie geweet hulle besit &rsquo;n byl nie.D&iacute;t is nooit in die pleitverduideliking genoem nie.Die huishulp het vroe&euml;r getuig die byl is in die spens gehou.Hy het om hulp geskree en die volgende oomblik het sy pa uitgekom en tussen die man in die balaklawa en Rudi probeer kom.Maar die patoloog het getuig Martin is van agter aangeval en het nooit sy aanvaller gesien nie.In sy pleitverduideliking s&ecirc; Henri: &ldquo;Die man het my pa verskeie kere met die byl gekap en gelag terwyl hy dit gedoen het.&rdquo;In sy verklaring s&ecirc; hy egter die man het gelag toe hy Henri begin aanval het. Henri kon die byl by hom afvat en is deur die aanvaller met &rsquo;n mes gesteek. Daarna het die man weggehardloop.In sy pleitverduideliking s&ecirc; Henri hy kon &ldquo;angry voices&rdquo; onder hoor en hulle het Afrikaans gepraat. Hy rep egter nie &rsquo;n woord daarvan in sy verklaring nie.Henri s&ecirc; ook in sy verklaring die agterdeur was nooit gesluit nie.Dit word nie in sy pleitverduideliking genoem nie.Hy&rsquo;t nie geweet wat die noodnommer is nie, toe bel hy maar sy girlfriend, Bianca. Sy het egter nie geantwoord nie. Hy het toe sy bewussyn verloor.Toe hy later bykom, kon hy sien Marli beweeg nog.In sy pleitverduideliking s&ecirc; Henri hy&rsquo;t drie sigarette gerook om homself te kalmeer en toe die polisie gebel. In die verklaring het hy eers gerook nadat hy die polisie gebel het.Daar is ook niks in die verklaring daaroor dat hy homself gedwing het om kalm te praat omdat hy hakkel as hy nervous is nie.Volgens Henri was hy in skok en daarom was die verklaring nie korrek nie.AO Hermias Engelbrecht het getuig oor die oproepe wat Henri gemaak het en het &rsquo;n tydlyn daarvan aan die hof verskaf.