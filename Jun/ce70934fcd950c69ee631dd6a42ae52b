MINSTENS vyf mense het die naweek op Wes-Kaapse paaie in ongelukke gesterf.En 18 mense is ook weens dronkbestuur gearresteer.Een motorfietsryer, een bestuurder en drie voetgangers het in die Wes-Kaap gesterf.Volgens Kenny Africa, Wes-Kaapse verkeershoof, was een bestuurder wat gevang is, se alkoholvlak sewe keer so hoog as die toelaatbare vlak.&ldquo;Vyf motoriste is vir dronkbestuur in die area van Somerset-Wes gearresteer, vier in George, drie in Worcester, twee in Brackenfell, twee in Knysna en een elk in Swellendam en Mosselbaai.&rdquo;Africa s&ecirc; 1 231 bestuurders is ook in padblokkades vir drink en bestuur getoets.&ldquo;Een persoon se alkoholvlak was 1,86 mg alkohol/ 1 000 mF in Swellendam. Dis sewe keer ho&euml;r as die toelaatbare vlak.&rdquo;Verkeersbeamptes het ook 107 spoedkaartjies uitgeskryf vir boetes van R207 700.Africa waarsku: &ldquo;Dit is nou winter en jou sig kan deur die weer belemmer word. &ldquo;Veral voetgangers moet waaksamer wees en klere aantrek wat sigbaarder is.&rdquo;