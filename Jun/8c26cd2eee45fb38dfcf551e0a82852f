CALITZDORP. &ndash; Die plaag inbrake wat di&eacute; dorp al maande teister, is &rsquo;n nekslag toegedien.Dit is te danke aan die dapper speurwerk van sers. Emmie Fortuin, &rsquo;n tenger polisievrou.Fortuin en ander cops het dag en nag aan die sake gewerk om die inwoners se vertroue in die polisie te herstel.Die inwoners was vir maande radeloos en bang vir &rsquo;n gang inbrekers wat aanhoudend toegeslaan het.In die proses het die inwoners en besighede skade van duisende rande gely.Pieter Johannes vertel: &ldquo;Ons was omtrent gatvol. Dit het skoon gelyk asof die diewe vir die cops ore aangesit het.&ldquo;Nee kyk, hulle was suksesvol in elke inbraak en is dan nooit gevang nie.&rdquo;Totdat Fortuin, in samewerking met die inwoners en buurtwag, toegeslaan het.Heinrich Julies, &rsquo;n slagoffer, vertel: &ldquo;My sound-toerusting is gesteel. Toe sien ek eendag maar hierdie goed waarmee &rsquo;n ander ou sound maak, lyk dan nes my goed.&ldquo;Ek het self speurder gespeel en die goed opgespoor. Sers. Fortuin het goeie werk gedoen toe ek my goed gaan haal het.&rdquo;Jakob Willemse, &rsquo;n buurtwaglid, vertel: &ldquo;Feitlik alle verdagtes wat in di&eacute; tydperk goed gesteel het, is nou aangekeer.&rdquo;Die inwoners het begin uitwysings doen en Fortuin het met die inwoners se hulp die diewe se wegsteekplekke opgespoor.S&oacute; kon die inwoners baie van hul gesteelde goedere terugkry.Kapt. Malcolm Pojie, &rsquo;n polisiewoordvoerder, s&ecirc;: &ldquo;Verskeie arrestasies is gemaak waarby verskeie lede betrokke was.&rdquo;