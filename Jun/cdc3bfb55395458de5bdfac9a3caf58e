BOERE het die afgelope jaar R73 miljoen van die Wes-Kaapse regering gekry om hulle in die droogte te help.Di&eacute; regering het gister ook daaroor gepraat of die droogte tot ramp verklaar moet word.Alan Winde, minister van ekonomiese geleenthede, s&ecirc; die regering het in 2015 reeds begin met prosesse om die erg geteisterde gebiede tot rampgebied te verklaar.&ldquo;Die Weskus en Sentraal-Karoo is hard deur die droogte geslaan. Dit is in Februarie 2016 tot rampgebied verklaar. Maar tot nou toe het die nasionale departement van landbou, bosbou en visserye net R12 miljoen aan boere geskenk om veevoer te koop.&rdquo;Winde s&ecirc; hulle het intussen nog hulp aan boere gegee en 105 ton veevoer gekoop.Hy voeg by n&oacute;g munisipaliteite sal nou na vore kom vir meer hulp nadat Hessequa, Mosselbaai, George en Oudtshoorn ook aansoek gedoen het om hulp.