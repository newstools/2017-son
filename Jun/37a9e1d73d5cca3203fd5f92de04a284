DIE DA in die Amathole-distriksmunisipaliteit het die aanstelling van Thandekile Mnyimba as nuwe munisipale bestuurder verwerp.Dit is aangesien die party meen hy het &rsquo;n &ldquo;korrupte verlede&rdquo;.Mnyimba was voorheen die munisipale bestuurder van die mislukte Ikwezi-munisipaliteit.Di&eacute; munisipaliteit is in 2016 ontbind en in die Dr. Beyers Naud&eacute;-munisipaliteit opgeneem.Mnyimba is toe deur die ANC na die Oudtshoorn-munisipaliteit ontplooi om daar as munisipale bestuurder te dien. Dit is ten spyte daarvan dat hy glo minder geskik was as enige van die ander kandidate op die kortlys van vyf.In Mnyimba se tyd as Ikwezi se munisipale bestuurder van 2007 tot 2011 het die munisipaliteit finansieel gesukkel.Die munisipaliteit het in di&eacute; tydperk vrywaring of ongekwalifiseerde ouditmenings van die ouditeur-generaal ontvang.Sy tyd in Oudtshoorn het glo ook nie goed afgeloop nie.Thabisa Goniwe-Mafanya, &rsquo;n DA-raadslid, s&ecirc; die &shy;Oudtshoorn-munisipaliteit het Mnyimba afgedank nadat sy &ldquo;bedrieglike kwalifikasies&rdquo; blootgel&ecirc; is. &ldquo;Ons doen &rsquo;n beroep op die LUR vir samewerkende regering en tradisionele sake, &shy;Fikile Xasa, om di&eacute; aanstelling onmiddellik tot niet te verklaar.&ldquo;Dit is om enige verdere skade aan die effektiewe bestuur van die munisipaliteit te voorkom,&rdquo; het Goniwe-Mafanya ges&ecirc;.Di&eacute; raadslid beweer daar is &rsquo;n klag van bedrog teen &shy;Mnyimba aanhangig gemaak en dat hy ook nie oor die nodige ervaring beskik om as munisipale bestuurder te dien nie.&ldquo;Hy het net twee jaar ervaring op senior-bestuursvlak. Vyf jaar ervaring op di&eacute; vlak is &rsquo;n voorvereiste om as munisipale bestuurder aangestel te word,&rdquo; het sy verduidelik.Volgens haar is daar deeglike gekwalifiseerde mense wat die job, waarvoor die jaarlikse vergoeding R1,7 miljoen beloop, kan doen.