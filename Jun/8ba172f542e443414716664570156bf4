SENIOR BURGERS van die Gelvan Park Frail Care-tehuis in die Baaise Northens was Woensdag vol glimlagte toe Shoprite hulle bederf het met inkopies ter waarde van R9 277. D&iacute;t was nadat Dennis Bellairs, die ouetehuis se voorsitter, vroe&euml;r bevestig het dat daar &rsquo;n finansi&euml;le krisis by die tehuis is. Dit gaan al maande broekskeur daar weens te min fondse. Bellairs s&ecirc; die departement van maatskaplike ontwikkelinge gee nie bydraes vir hul inwoners nie. Shoprite se Esmeralda Essex het Woensdag die skenking oorhandig. D&iacute;t was nadat sy Son se berig gelees het oor die finansi&euml;le krisis by die ouetehuis. &ldquo;Ons wou dadelik inspring om te help en dit pas mooi in by Shop&shy;rite se #YellowPacketChallenge.&rdquo;Volgens haar moedig hulle mense oral in Suid-Afrika aan om &rsquo;n ekstra pakkie met belangrike items te koop en dit vir iemand anders te skenk. Essex s&ecirc; hulle het items soos eiers, brood, melk, vleis, aartappels, pap en botter gekoop. &ldquo;Ons het vanoggend (Woensdagoggend) die inkopies gaan doen by die Stanford Square Shoprite. &ldquo;Jerome Cobb, die takbestuurder, het ook saamgekom vir vandag (Woensdag) se oorhandiging.&rdquo;Christine Richards (70), &rsquo;n inwoner van die ouetehuis, is vreeslik opgewonde oor die lekker kos wat nou vir hulle voorl&ecirc;. &ldquo;Dit het maar broekskeur gegaan hier en ons het partykeer min kos gekry weens die ouetehuis se situasie.&rdquo;Bellairs s&ecirc; verder aan Son hy is baie dankbaar vir die skenking wat hulle gekry het. Son het vroe&euml;r berig die ouetehuis moet ten minste R50 000 per maand insamel om dinge aan die gang te hou. Die ouetehuis het ook baie verpleegsters, carers en personeellede. Volgens Bellairs gebruik hulle 60% van hul maandelikse begroting net om salarisse te betaal.&rsquo;n Lys navrae is op 3 Junie aangestuur en nog &rsquo;n e-pos is gister gestuur, maar Son het geen terugvoer gekry nie. N&aacute; vier oproepe en &rsquo;n voicemail-boodskap het Mzukisi Solani, die woordvoerder van die Oos-Kaapse departement van maatskaplike ontwikkeling, se foon net gelui.