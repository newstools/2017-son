DAAR is reeds baie jare nie meer iets soos &rsquo;n swart koukus in die Nelson Mandelabaai-metro nie.S&oacute; het Mongameli Bobani, die onderburgemeester en UDM-leier in die Metro, aan Son op Sondag ges&ecirc;. Bobani het verduidelik die PAC het die swart koukus in 2000 in die lewe geroep.&ldquo;Dit was nie &rsquo;n amptelike munisipale komitee nie, maar eerder &rsquo;n platform wat deur minderheidspartye gebruik kon word om die ANC tot orde te roep.&ldquo;Die PAC, UDM en ACDP het as die swart koukus saamgekom om mekaar in die raad te steun en om na die belange van die armes om te sien,&rdquo; aldus Bobani.Volgens Bobani is die swart koukus al langer as &rsquo;n dekade in die verlede en is vergaderings daarvan nie moontlik nie.Hy het bygevoeg vergaderings van minderheidspartye om teen die koalisieregering in die Metro te werk, vind ook nie plaas nie.Die DA (57 setels) is n&aacute; verlede jaar se munisipale verkiesing die grootste party in die Metro, maar het nie &rsquo;n volstrekte meerderheid in die raad van 120 setels nie.Die ANC, onder leiding van Bicks Ndoni, het 50 setels en is die amptelike opposisie.Die DA het &rsquo;n koalisie met die UDM (2 setels) en die ACDP en Cope (elk 1 setel) gevorm om met 61 setels &rsquo;n meerderheid te ver&shy;seker.Binnegevegte tussen Athol Trollip, die DA-burgemeester, en Bobani het egter onlangs daartoe gelei dat die UDM hom gereeld by opposisiepartye skaar.Trollip het in &rsquo;n onlangse brief aan koalisie-leiers geskryf Bobani was vandeesmaand in kontak met die swart koukus om die vorming van &rsquo;n nuwe regering te bespreek.Bobani het dit egter ontken.Marlon Daniels, raadslid van die Patriotic Alliance, het egter &rsquo;n heel ander storie as Bobani gepraat. Volgens hom vergader die swart koukus in die vorm van minderheidspartye wel met mekaar.Daniels meen di&eacute; koukus het &rsquo;n belangrike rol te vervul om seker te maak die koalisie-meerderheid kan nie net enigiets in die raad instem nie.Hy het egter ges&ecirc; die idee is om oor belangrike sake te vergader en beter dienslewering vir inwoners te verseker en nie net om die DA teen te gaan ten koste van dienslewering nie.Daniels het bygevoeg daar is vyf opposisiepartye, te wete die PA, ANC, EFF, AIC en UF.&ldquo;Ons kan nie teen mekaar werk nie &ndash; ons is mos nie gangsters wat elk vir sy eie territory baklei nie,&rdquo; aldus Daniels.Bobani het vandeesweek verskeie keer aan Son op Sondag bevestig g&rsquo;n vergaderings vind tussen die UDM en ander minderheidspartye plaas nie.As daar egter wel &rsquo;n swart koukus is en alle opposisiepartye en die UDM werk saam, kan hulle daarin slaag om Trollip as burgemeester te verwyder.Dit kan net gedoen word as &rsquo;n mosie van wantroue teen Trollip gebring word.&rsquo;n Meerderheid van 61 stemme word dan benodig.