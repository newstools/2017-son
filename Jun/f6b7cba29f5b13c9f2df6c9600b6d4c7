HEIDELBERG. &ndash; Die lang gewag vir hul transport&shy;aktes as bewys van hul huis&shy;eienaarskap is eindelik vir 201 eienaars gegee.Hulle is deel van die oorspronklike 250 begunstigdes van die eerste fase van die Diepkloof-behuisingskema. Nagenoeg 190 van die begunstigdes het Maandagoggend hul transportaktes gekry.Die begunstigdes is tydens die verrigtinge in die Duivenhok-gemeenskapsaal deur Hessequa se uitvoerende burgemeester, Grant Riddles, toegespreek voordat die aktes uitgedeel is. Die aanwesiges is deur Chris Onrust, direkteur van gemeenskapsdienste, Hermanus Michaels, &rsquo;n behuisingsbeampte, en hul span bygestaan. Riddles het die opgewonde begunstigdes gelukgewens met die verkryging van hul volwaardige eienaarskap, maar hulle gemaan om die dokument soos goud te bewaar. &ldquo;Moet asseblief nie onnodige lenings en allerhande geldskemas en/of beleggings aangaan sonder om deeglike navorsing te doen nie.&rdquo; Hy het hulle ook gewaarsku om nie borg te staan vir vriende en familie nie. &ldquo;Jou huis is jou belegging vir jouself en jou kinders.&rdquo;