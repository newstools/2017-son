DIE meisie met die skaam gesiggie en glimlag het daardie dag diep in jou hart kom kruip.D&iacute;t toe jy haar vra waar sy woon en sy met ogies wat in die grond boor, saggies gefluister het: &ldquo;In die plakkerskamp, Oom&rdquo;.Sy was so netjies aangetrek, sulke mooi maniere. Boonop intelligent.Maar selfs jy het nie gedink sy woon in &rsquo;n plakkerskamp nie. Sien, geen kind, geen mens, behoort in &rsquo;n plakkerskamp te woon nie. Ook nie sy nie.Maar jy het jou pose gehou en besluit om haar van die kliniek af huis toe te neem. Saggies het sy gefluister: &ldquo;Dis nie nodig nie, Oom. Ek stap sommer.&rdquo;Dadelik het jy, wat ouer as 12 is, geweet waarom. Dit was duidelik dat hierdie beeld van jou Skepper skaam is oor haar huislike omstandighede of miskien oor die gebied waar sy woon.Dit oorlat die plaaslike regering te sleg is om huise te bou. Die dae van die huise van &ldquo;Die drie varkies&rdquo; hoort nie in ons hedendaagse samelewing nie. Tog is dit die realiteit van miljoene mense in Suid-Afrika. Hoe lui die clause van die Freedom Charter nou weer? &ldquo;There shall be houses for all ...&rdquo;Terug na die meisie. Uiteindelik het jy haar oorreed om saam met jou na haar huis te ry. Jy, die ewige leermeester, barmhartige samaritaan, het haar laat verstaan dit is nie haar skuld dat sy in die plakkerskamp bly nie.Toe stop julle voor haar ouers se matjoks, hul eie mansion van sinkplate. Haar pa het uitgekom. Jy het hom dadelik herken as die pastoor met die boodskappe wat elke keer op ware Bybelse wyse deur murg en been dring. Hy het jou ingenooi. En mens, jy was nie verbaas om die netjiese goed gemeubileerde sinkhuisie se voorhuis te betree nie. Ons kan arm wees, maar skoon en netjies is met onuitwisbare ink op ons voorkoppe &shy;gegraveer.Die meisietjie, steeds skaam oor jy nou weet waar sy woon, het kamer toe gegaan. Pa Pastoor het haar teruggeroep. Sy moes vir die ewige leermeester &rsquo;n glas koeldrank op daardie snikhete Karoo-somersmiddag kom aanbied.Pa Pastoor het trots genoem: &ldquo;Sy, is die een wat graag rekenmeester wil word&rdquo;. Verbaas was jy nie oor haar beroepskeuse nie, want dit was duidelik sy weet waarheen sy op pad is. Pa en dogter het jou by die geroeste hekkie afgesien. Goed opgevoed hierdie meisiekind wat eendag jou dorp se eerste vroulike rekenmeester uit die plakkerskamp gaan word.Sy gaan vir haar ouers en boeties &rsquo;n huis van stene bou. So het sy jou laat verstaan. En met &rsquo;n Pa soos Pastoor met sy intense geloof in die Voorsiener, het jy geweet die Voorsiener het jou daardie dag oor daardie meisie se pad gestuur en andersom.Goud word uit die diepte van die aarde gedelf. Daar is goud in ons gemeenskappe. Mense-goud. Hulle moet net ontdek en gedelf word.Dit is hulle wat die glans aan &rsquo;n soms dof gemeenskap verleen.Al wat ons moet doen, is herstel die menswaardigheid van ons kinders.