IN DIE Oos-Kaap ondervind 56% van alle seuns en 53% van meisies emosionele mishandeling en verwaarlosing.So toon &rsquo;n studie wat onlangs deur die Children&rsquo;s Institute van die Universiteit van Kaapstad (UK) gepubliseer is.Die Oos-Kaapse departement van maatskaplike ontwikkeling het ook di&eacute; week bekend gemaak meer as 600 gevalle van kindermishandeling is aangemeld.Dit was vir die tydperk van 2015 tot April 2017.Nancy Sihlwayi, LUR vir maatskaplike ontwikkeling, s&ecirc; tendense dui daarop dat gestremde kinders veral ge&iuml;gnoreer word.Dit dui op &rsquo;n groot probleem, aangesien Statistieke Suid-Afrika (SSA) bevind het in 2016 was 4,7% van alle Suid-Afrikaners van vyf jaar en ouer gestremd.Die UK het ook verlede jaar bevind dat een uit elke drie jong mense in Suid-Afrika gedurende hul leeftyd seksueel mishandel word.Dit beteken dat 784 967 jong mense teen die ouderdom van 17 jaar aan seksuele mishandeling blootgestel sal wees.Luidens die DG Murray-trust het &rsquo;n Oos-Kaapse studie in 2015 bevind 94% van alle jong mans en 89% van alle jong vroue word aan &rsquo;n vorm van fisieke straf blootgestel.Ongeveer 40% van hulle is boonop voor die ouderdom van 18 jaar seksueel mishandel, hoewel die meeste van die slagoffers nie hul gevalle by die polisie aanmeld nie.Mali Mtima, woordvoerder vir die Oos-Kaapse onderwysdepartement (OKOD), het ges&ecirc; kindermishandeling vind ook by skole plaas.Volgens hom is skoolsielkundiges en maatskaplike werkers nie in elke skool beskikbaar nie en word hulle meestal op &rsquo;n distriksbasis aangestel.Oorleg word egter met die departement van maatskaplike ontwikkeling en gesondheid gepleeg om di&eacute; dienste aan mishandelde kinders te verskaf.&ldquo;Die regeringsdepartemente moet saamwerk om di&eacute; probleme so spoedig moontlik die hoof te bied,&rdquo; verduidelik Mtima.Sihlwayi het in haar begrotingstoespraak vir die 2017/2018-boekjaar ges&ecirc; die versorging en beskerming van kinders is ingevolge die Kinderwet een van haar departement se pligte.Sy het R42,1 miljoen bewillig om dienste wat daarmee verband hou, te verrig.Die beskerming en bemagtiging van misdaadslagoffers, veral met betrekking tot weerlose kinders en vroue, is nog &rsquo;n prioriteit vir Sihlwayi se departement.Daarom is R35,2 miljoen opsy gesit om hierdie plig in die Oos-Kaap te kan verrig.