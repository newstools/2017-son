DIE Nelson Mandelabaai-metro het &rsquo;n eenheid vir openbare gesondheid gestig om parke en begraafplase skoon te hou.Donderdag en Vrydag is kontrakte in die program vir uitgebreide openbare werke (EPWP) met 350 voorheen benadeelde werkloses onderteken.Die werkloses is outomaties en lukraak van &rsquo;n data&shy;basis gekies.Die werkers kry gesamentlik vergoeding van R1,6 miljoen uit wat oorgebly het van die Metro se EPWP-toelaag vir die boekjaar 2016-&rsquo;17.Die eenheid het gister met grootskaalse skoonmaakbedrywighede in die Metro se parke en begraafplase begin.Volgens Athol Trollip, die voorsitter van die komitee oor openbare gesondheid, het hy besluit om op die skoonmaak van maatskaplike infrastruktuur te fokus.Trollip, die Baaise burgemeester, het oorgeneem as voorsitter van di&eacute; komitee nadat hy Mongameli Bobani, die onderburgemeester, uit die pos verwyder het.&ldquo;Parke is noodsaaklik vir ontspanning, en begraafplase is waar ons respek toon aan afgestorwe geliefdes.&ldquo;N&aacute; te veel jare van agteruitgang en verwaarlosing het baie van di&eacute; heilige oop spasies in stortingsterreine ontaard,&rdquo; het Trollip verduidelik.Hy het bygevoeg die Metro moet &rsquo;n goed bestuurde stad wees wat vir sy inwoners omgee.Dit moet gedryf word deur uitnemendheid en aandag aan besonderhede.Die eenheid sal &rsquo;n maand lank operasioneel wees en daarna sal die metropolisie di&eacute; plekke gereeld patrolleer.Dit is om die veiligheid van inwoners en die nakoming van munisipale ordonnansies te verseker.&ldquo;Die 350 werkers het gelyke toegang tot geleenthede en hulpbronne ontvang.&ldquo;En terselfdertyd kry ons munisipale infrastruktuur die aandag wat dit &rsquo;n geruime tyd reeds nodig het,&rdquo; het Trollip afgesluit.