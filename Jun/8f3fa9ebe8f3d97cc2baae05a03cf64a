TWEE dekades gelede sit ek en &rsquo;n destydse k&ecirc;rel in &rsquo;n vriendin en haar man se huis in Kraaifontein en gesels. Die gesprek handel oor vroue en hul besluit om hul nooiensvan te behou as hulle trou. Die ander opsie was om jou van te behou en die maat se van aan joune te koppel. Deesdae kan mans selfs hul vroue se vanne aanneem!My standpunt was dat ek my van wil behou vir professionele redes, maar ek sal &rsquo;n dubbel van oorweeg. My vriendin se man het opgestaan, by my k&ecirc;rel gaan kniel en sy been geklap met &rsquo;n &ldquo;Sterkte, my ou&rdquo;. Hmmm. By implikasie het hy ges&ecirc; jy gaan hare op jou tande moet h&ecirc; met di&eacute; vrou. Hulle was &rsquo;n tradisionele paartjie waar hy die hoof van die huis is, al het sy vrou net so hard gewerk om die kinders groot te maak en in &rsquo;n kantoor te staan. Jare daarna, tydens &rsquo;n groot familie-ete vra die tante van &rsquo;n ander date of ek vir die ou sal opskep. Al die vroue het toe reeds vir hul mans opgeskep. Hoewel dit &rsquo;n ernstige verhouding was, was ek en die ou pas k&ecirc;rel en meisie. &ldquo;Wat is dan fout met sy hande?&rdquo; vra ek. Daar daal so &rsquo;n swaar stilte om die tafel. Die manne sit buite en die vroue in die kombuis. Ek is nooit weer na die antie se huis toe genooi nie, maar die verhouding het jare langer geduur as wat hulle voorspel het. Hulle glo anyway nog altyd ek ken nie my plek nie en wil die broek dra. Laat Gods water oor Gods akker loop, s&ecirc; ek. Die twee voorvalle bly my by, want in hierdie dae hoor ek weer argumente en regverdiging vir die onslaught teen vroue.En almal soek die redes by vroue se gedrag, vroue se sienswyses, vroue se &ldquo;rol&rdquo; in die huis, die werk, die bed en die kerk. As beroepsvrou leer jy om sekere mense se standpunte oor &ldquo;vrouwees&rdquo; en &ldquo;manwees&rdquo; dood te smoor en jou eie waardes uit te leef. Mense het gewoonlik nie &rsquo;n clue hoe hard &rsquo;n vrou moes werk om in &rsquo;n mansw&ecirc;reld vir haar &rsquo;n naam te moes uitkerf nie. As ek terugdink hoe ek as jong meisie al in die verlede maar stilgebly het, want &rsquo;n ou se ego was op die spel en ek wou hom nie &ldquo;minder man&rdquo; laat voel nie; hoe jy in die skaduwee van &rsquo;n ou loop, want jy wil nie h&ecirc; jou lig en talente moet hom verblind nie; hoe jy minder speel sodat hy soos die man in die stuk kan lyk. Daar is ma&rsquo;s wat hul seuns grootmaak met die gedagte dat &rsquo;n vrou eendag sy kinders gaan grootmaak, sy onderbroeke gaan was en hom gaan bedien. Hy hoef nie te leer om dit self te doen nie. Hy hoef nie te leer vroue is sy gelyke nie.Daar is ook sekere ouers wat hul dogters wysmaak dat &rsquo;n man eendag vir haar gaan sorg. Sy hoef daarom nie haar eie geld te maak en te bestuur nie; life is bliss as sy haar man se behoeftes bo haar eie stel. Waarom dink jy kry mans steeds meer geld in die werkplek as vroue, al doen hulle dieselfde werk of het sy beter kwalifikasies as hy? Waarom sal &rsquo;n man bedreig voel as &rsquo;n vrou nie sy van wil dra nie?LYNETTE FRANCIS, aanbieder van die aktualiteitsprogram Fokus op SABC2 en die geselsprogram Praat Saam op RSG, gee haar indrukke oor die mense wat op haar pad kom en die onder&shy;werpe waaroor hulle gesels.