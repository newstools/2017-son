&rsquo;N JAAR terug het sy in trane uitgebars toe &rsquo;n dokter vir hulle ges&ecirc; het daar is &rsquo;n gat in haar seun se hartjie. Jolene Frans (35) en haar man, Glenville (37), het laas jaar die skok van hul lewe gekry by &rsquo;n Bloemendal-dokter se surgery. Die familie, wat oorspronklik van George is, woon ook in die bogenoemde area. Jolene het aan Son vertel haar seun, Jenson (3), is ook in George gebore. &ldquo;Ek is net teleurgesteld dat die George-hospitaal se dokters, wat veronderstel om die beste te wees, nooit hierdie fout agtergekom het nie.&rdquo; Volgens die ma is Jenson laat gebore. &ldquo;Hy moes in Februarie-maand gekom het, maar toe het hy op 26 Maart, &rsquo;n dag voor sy pa se verjaardag, gekom.&rdquo;Glenville het verduidelik dat Jenson &rsquo;n liefdevolle, energieke kind is. &ldquo;Hy speel saam met sy maatjies en spring ook in om my te help werk aan karre.&ldquo;Maar Jenson kan nie byhou nie. Hy raak te vinnig moeg en slaap gereeld.&rdquo;Volgens Jolene het dinge laas jaar skeefgeloop toe &shy;Jenson aanhoudend moeg geraak en sere op sy vel begin uitbars het. &ldquo;Ons is op en af dokters toe en Jenson het soveel verskillende medikasie gekry vir die sere, maar niks het gehelp nie.&rdquo;Jolene s&ecirc; Jenson se lippe het ook gereeld blou geraak en hulle was bitter bekommerd. Jenson se gewig het ook &rsquo;n hele jaar lank op 10 kg stilgestaan. Op die oomblik weeg hy 14,46 kg. Daar is in &rsquo;n stadium vir die ma ges&ecirc; dat haar kind scabies het en dat sy gereeld hul beddegoed moet uitwas.&ldquo;Ek het vir hulle ges&ecirc; ons is skoon mense; so, ek glo nie dis die oorsaak nie.&rdquo;N&aacute; &rsquo;n stryd met verskillende medisynes was albei ouers gatvol en het demand om &rsquo;n dokter te sien wat antwoorde vir hulle kon gee het. &ldquo;Die dokter het alles op Jenson ge-check en agterna het ons die skokkende nuus gekry.&rdquo;Volgens die dokter is daar &rsquo;n gat in Jenson se hart en sy hoofare is vernou. &ldquo;Nou is daar te min suurstof in sy bloed en hy moet drie keer &rsquo;n dag medikasie vat vir suurstof,&rdquo; het Glenville ges&ecirc;.Volgens Glenville help die medikasie ook met Jenson se gewig.Die familie moes kort daarna na die Dora Nginza-hospitaal jaag met Jenson. Kort daarna is die familie na die provinsiale hospitaal toe gestuur vir &shy;Jenson se eerste hartoperasie. &ldquo;Dit was vir die are in sy hart. Dit was &rsquo;n baie klein operasie,&rdquo; s&ecirc; Glenville. Volgens die ouers is &shy;Jenson baie dapper. In &rsquo;n onderhoud het Jenson aan Son verduidelik wat die dokter gaan doen. &ldquo; The doctor is gonna cut me here (hy wys na sy hart)and he is gonna fix my &shy;heart ,&rdquo; het Jenson ges&ecirc; terwyl hy trots op sy pa se skoot sit. Jolene het vertel dat sy is bly dat haar kind hierdeur kan gaan met &rsquo;n glimlag op sy gesiggie. Volgens Glenville is &shy;Jenson baie aktief in en om die huis.&ldquo;Aas ons maar vir Jenson sien, dan hardloop hy rond met tools in sy hande, gereed om te werk.&rdquo;Jenson staan daagliks buite saam met sy pa om te help wanneer hy aan karre werk. Die ouers vertel hulle is dankbaar vir die ondersteuning wat hulle tot dusver gekry het en voel positief oor Jenson se operasie. &ldquo;Die dokters voel positief en kanse is goed vir &rsquo;n normale lewe vir Jenson n&aacute; hierdie operasie,&rdquo; s&ecirc; Jolene. Klein Jenson moes Donderdag sy groot hartoperasie by die provinsiale hospitaal ondergaan. &ldquo;Die dokters moet nou die hoofare na sy hart oopsny en vergroot,&rdquo; het Glenville verduidelik. Die operasie is egter gekanselleer weens &rsquo;n noodgeval op &rsquo;n ander baba. &ldquo;Dit was &rsquo;n pasgebore baba en die baba moes dringend ingaan vir die operasie.&rdquo;Die familie het &rsquo;n nuwe datum (2 Augustus) gekry vir Jenson se operasie. &ldquo;Ons sal vanaf die 31ste Julie al by die hospitaal wees, want dokters wil toetse doen op hom.&rdquo;Volgens die ouers moet Jenson elke drie maande vir check-ups gaan.