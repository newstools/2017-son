&rsquo;N SEUN (15) het gister in die Blue Downs-hof verskyn nadat hy glo &rsquo;n ander seun met &rsquo;n mes doodgesteek het.Die voorval het Dinsdagoggend by die Ho&euml;rskool Scottsdene in Kraaifontein gebeur toe Nadeolin Lucas (16), &rsquo;n gr. 8-leerling, aan &rsquo;n meswond dood is.Volgens &rsquo;n polisiewoordvoerder, sers. Noloyiso Rwexana, is &rsquo;n seun gearresteer en het hy in die hof verskyn.Twee seuns het Nadeolin getakel en hy is een keer in die nek gesteek.Hy is na die Kraaifontein-daghospitaal geneem, maar die dokters kon hom nie red nie.Volgens Eric Ntabazalila, &rsquo;n woordvoerder van die nasionale vervolgingsgesag, is die seun in die sorg van sy ouers vrygelaat.&ldquo;Omdat hy &rsquo;n jeugdige is, kan ons nie sy naam bekend maak nie. Hy verskyn op 11 Augustus weer in die hof.&rdquo;