COURTNEY Pieters se ma vrees vir haar en haar kinders se lewe.Juanita (42) s&ecirc; dis oor president Jacob Zuma haar geld gegee en &rsquo;n huis beloof het n&aacute; Courtney (3) se verkragting en moord laas maand.Pieters, van Elsiesrivier, het Saterdagoggend aan Son ges&ecirc; sy vrees dat die gemeenskap haar gaan doodmaak.&ldquo;Daar was &rsquo;n groep mense wat na die Adriaanse-saal in Elsiesrivier gekom het, die dag van Courtney se begrafnis, om my by die begrafnisdiens dood te maak,&rdquo; beweer sy.Pieters s&ecirc; dis oor Zuma se besoek aan haar en die geld wat hy haar gegee het. &ldquo;Ek het nie eens geweet die man kom na my toe en dat hy gaan geld bring of vir my &rsquo;n huis gee nie. Ek het mos nie daarvoor gevra nie.&rdquo;Sy s&ecirc; mense in die gemeenskap is kwaad oor die geld en huis en nou praat hulle nie meer met haar nie. Pieters s&ecirc; dit gaan deesdae nie goed met haar nie. &ldquo;Maar ek steur my nie aan al die stories wat die mense oor my praat nie.&rdquo;Pieters s&ecirc; mense blameer haar vir Courtney se dood en s&ecirc; dat sy geweet het dat Courtney se lykie heeltyd in haar huis was.Courtney se vermeende moordenaar, Mortimer Saunders, staan tereg op aanklagte van ontvoering, verkragting en moord. Sy was sedert 4 Mei vermis en haar lyk is op 13 Mei in Boforssirkel in Epping se nywerheidsgebied gevind.&ldquo;Mense s&ecirc; ek was saam in die ding, maar ek het van niks geweet nie.&ldquo;Ek is deesdae te bang om uit my huis te gaan. Ek kan nie eens kerk toe loop nie.&rdquo;Pieters s&ecirc; Courtney se broer, Adrian (6), doen deesdae ook nie so goed nie. &ldquo;Hy baklei met almal by die skool. &ldquo;Ek dink hy word geboelie oor hy Courtney se broer is.&rdquo;Sy s&ecirc; sy vrees ook vir haar ander groter dogter se lewe. &ldquo;Mense kyk haar lelik aan by haar werk. &ldquo;Ek weet nie of sy veilig is by die werk nie,&rdquo; s&ecirc; Pieters.Sy s&ecirc; sy hoop net dat haar vyande nie haar kinders sal seermaak nie. Sy meen: &ldquo;Dit is alles onnodig. &ldquo;Ek treur nog en nou moet ek nog met die stories ook lewe.&rdquo; Sy s&ecirc; sy was laas Sondag by Courtney se graf. &ldquo;Dit lyk nog mooi daar en hulle gaan &rsquo;n grafsteen binnekort oprig.&rdquo; Saunders verskyn weer op 24 Augustus in die Goodwood-landdroshof.