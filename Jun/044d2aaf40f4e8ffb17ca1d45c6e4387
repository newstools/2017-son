SUID-AFRIKA se oortuigende toetssege van 37-14 oor Frankryk gisteraand op Loftus Versfeld in Pretoria het uiteindelik die ellende van laas jaar se nagmerrie-seisoen agter die rug gesit.Dit was ongetwyfeld die Springbokke se beste vertoning tot dusver onder Allister Coetzee as Bok-breier. Die Bokke het vier drie&euml; teenoor die twee van die Hane gedruk. Die rustydtelling was 16-7 in die tuisspan se guns.Warren Whiteley (kaptein) se span het met heelwat onder&shy;nemingsgees gespeel.Hy het oor sy span se ver&shy;toning in sy eerste toets as kaptein ges&ecirc;: &ldquo;Dit is &rsquo;n great begin. Ons moes voorlangs hard veg. Ek is baie trots op die spelers, maar ons het nog niks bereik nie. Daar l&ecirc; nog baie harde werk voor.&rdquo;Whiteley en sy manne het met geweldige intensiteit gespeel. Die voorspelers met Malcolm Marx (haker) aan die spits het die grondslag vir die sege gel&ecirc;. Die Lions-haker was verwoestend met die bal in die hand. Hy&rsquo;s welverdiend as speler van die wedstryd aangewys.Marx het agterna ges&ecirc;: &ldquo;Almal het hul job gedoen en ons kon nie vir meer in ons eerste toets van die jaar gevra het nie.&rdquo;Die slot Eben Etzebeth en die losvoorspelers Siya Kolisi en Oupa Mohoje het ook be&iuml;ndruk met hul inklimspel.Agterlangs het die Bokke baie geleenthede geskep en gevaarlik gelyk. Hulle het egter nie altyd alle kanse in drie&euml; omskep nie.Elton Jantjies, Bok-losskakel, het met baie meer vryheid gespeel en het hom goed van sy taak gekwyt. Sy besluitneming was in die kol en hy het die spel goed gedikteer.Sy skakelmaat, Ross Cronj&eacute;, het in sy toetsdebuut agter die oond geskitter. Cronj&eacute; se diens en besluit&shy;neming was nie net flink nie, maar hy het boonop &rsquo;n pragdrie van &rsquo;n voorafbeplande vaste faset gedruk. Nog &rsquo;n speler wat sy toetsbuiging gemaak het, Andries Coetzee (heelagter), het sy staal in die laaste vesting gewys.Die Franse het op hul beurt nooit slapgel&ecirc; nie. Hulle het gewys waartoe hulle in staat is deur die Bokke se verdediging deurgaans op die proef te stel. Die afrigter Guy Nov&egrave;s se span het twee drie&euml; &ndash; deur Henry Chavancy en Baptiste Serin &ndash; aangeteken. Dit het hulle weer in die spel gebring. Dit was egter nie goed genoeg vir &rsquo;n hoogs gemotiveerde Bok-span nie. Die tuisspan het net te veel skietgoed gehad.Die tweede toets is volgende week op Kings Park in Durban.Puntemakers: SUID-AFRIKA &ndash; drie&euml;: Jesse Kriel, strafdrie, Ross Cronj&eacute;, Jan Serfontein: doelskoppe: Elton Jantjies (3); strafdoele: Jantjies (3). FRANKRYK &ndash; drie&euml;: Henry Chavancy, Baptiste Serin; doelskoppe: Jules Plisson (2).