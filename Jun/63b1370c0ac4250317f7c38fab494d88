HOEWEL ongeveer 65% van Woodridge College afgebrand het, gaan die akademiese program vir die volgende drie weke soos normaal voort.S&oacute; het Paul Lynch, die ondervoorsitter van die skoolbeheerliggaam, gister op &rsquo;n nuuskonferensie by die Nelson Mandelabaai-stadion ges&ecirc;.Di&eacute; spogskool is een van die vele eiendomme wat in die slag gebly het in die veldbrande in dele van die Baai.Hulle het &rsquo;n vergadering gehou om die ouers en leerders oor die pad vorentoe in te lig.Lynch het daarop klem gel&ecirc; dat klasse voortgaan.&ldquo;Die meeste van die klaskamers en wooneenhede is ongeskonde. Ons het reeds begin om tydelike wooneenhede, maar veral tydelike klaskamers, op te rig.&ldquo;Op die oomblik gaan daar niks aan nie. Ons het gewoonlik &rsquo;n halwe kwartaal wat in twee weke se tyd begin, maar ons het daardie halwe kwartaal teruggebring tot waar ons nou is, wat beteken die leerders gaan vir drie weke af wees.&ldquo;Hulle dink seker dis &rsquo;n lekker lang vakansie, maar die eksamen begin op hul eerste dag terug. Hulle sal dus in die vakansie moet leer.&rdquo;Lynch het ges&ecirc; hulle is vasbeslote om soos &rsquo;n normale skool te funksioneer.Lynch het ook genoem daar is tans konstruksiewerkers op die toneel wat maatre&euml;ls tref om toekomstige brande te voorkom.&ldquo;Daar is nog baie smeulende brande, maar ons is vol vertroue dat alles onder beheer is.&rdquo;Op die vraag of hy weet hoe lank dit gaan neem om die skool te herbou, het Lynch geantwoord: &ldquo;Ek is nou wel nie &rsquo;n bouer nie, maar ek skat dit sal ongeveer &rsquo;n jaar neem.&rdquo;Athol Trollip, burgemeester van die Metro, het ook di&eacute; vergadering bygewoon.&ldquo;Woodridge College speel &rsquo;n groot opvoedingsrol in die stad, distrik, provinsie en die land. Dis &rsquo;n strategiese instelling en ons wil hulle ondersteun en help om weer op hul voete te kom,&rdquo; het Trollip ges&ecirc;.