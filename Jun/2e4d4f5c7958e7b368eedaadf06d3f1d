DIE Stad Kaapstad het gemaak dat haar man dood is aan bloeding op die brein en nou het sy al verskeie beroertes gehad.So beweer Marianna Gamaroff (81) van Waterbury-weg aan die ander kant van die spoor oorkant South-weg in Plumstead.Gamaroff s&ecirc; haar man, Alfred Bland (77), is in 2015 oorlede nadat hy &rsquo;n heftige geveg oor die telefoon gehad het met een van die Stad Kaapstad se beamptes.Dit het gegaan oor sy belasting wat so hoog was en dat die Stad niks herstelwerk aan sy bouvallige huis gedoen het nie.&ldquo;Hy het die Vrydag die Stad gebel, want hy was kwaad oor die belasting en huurgeld wat so hoog was, maar dit het ingere&euml;n in die huis en die Stad wou nie help nie,&rdquo; vertel Gamaroff.Sy s&ecirc; haar man was &ldquo;hoogs ontsteld toe hy die foon neergesit het&rdquo;. Hy het haar ges&ecirc; dat hy die Maandag na die kantore gaan om dinge te gaan uitsorteer. Maar die Saterdagoggend is met hom Groote Schuur-hospitaal toe gejaag. &ldquo;Hy is later dood weens bloeding op die brein. Dit was van die stres van die hele uitsetting.&rdquo; Gamaroff s&ecirc; hul huis val letterlik uitmekaar, maar dat die Stad weier om herstelwerk te doen. &ldquo;Toe ons in 2014 die huis se probleme aan hulle gerapporteer het, het hulle vir my ges&ecirc; dat daar geld uitgesit is om ons huis reg te maak.&ldquo;Tot my skok het ek egter net daarna &rsquo;n uitsettingsbevel gekry om uit die Stad se huis te trek, want hulle wil &rsquo;n MyCiti-busrylaan hier oprig.&rdquo;Gamaroff s&ecirc; die stres van die uitsetting maak haar fisiek siek. &ldquo;Ek het onlangs &rsquo;n paar beroertes gehad sedert die begin van die uitsetting en is nou gediagnoseer met kanker.&rdquo;Sy s&ecirc; die hele uitsettingsproses het ook &rsquo;n negatiewe impak op haar kleinseun (17) wat by haar woon.Haar dogter, Joanne Louw, die seun se ma, s&ecirc; die stres het &rsquo;n impak op sy skoolwerk. &ldquo;Want hy sukkel met die onsekerheid oor waarheen ons gaan moet trek.&rdquo;Sy s&ecirc; hulle is deur die Stad ges&ecirc; dat daar grond vir hulle uitgesit is in die plakkerskamp Wolwerivier.Gamaroff s&ecirc; die hele plafon gee in van lekkasies, die toilet en badkamervloer is oorstroom, die huis is vol swart skimmel en &rsquo;n kamer het al oorstroom. &ldquo;Maar die Stad weier om enigiets in die huis reg te maak, want hulle wil ons hier uit h&ecirc; en ek weet nie waarheen ek en my gesin moet trek nie.&ldquo;Ons het &rsquo;n lekker gemeenskap hier en nou wil die Stad ons opbreek.&rdquo; Sy s&ecirc; hulle betaal steeds markverwante huur en belasting, hoewel die huis aan die Stad behoort. &ldquo;Ons huur aan die Stad is R8 000 per maand en R1 600 vir munisipale tariewe.&rdquo;