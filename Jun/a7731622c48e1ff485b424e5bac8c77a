&ldquo;DIT was &rsquo;n wrede en skokkende moord.&rdquo;Met di&eacute; woorde het regter Kate Savage gister vir Howard Oliver (28) in die Kaapse hooggeregshof tot twee keer life plus 15 jaar tronkstraf gevonnis.Nie sy familie of Franziska Bl&ouml;chliger se familie was teenwoordig vir die vonnis nie.Savage het in haar vonnisoplegging herhaal dat sy steeds wou weet hoekom Franziska (16) so wreed vermoor en verkrag is.Haar vernielde liggaam is op 7 Maart 2016 in die Tokai-woud gevind.Sy het gaan hardloop en is beroof, verkrag en vermoor.Savage het aangehaal uit die brief wat Franziska se ouers aan die hof geskryf het: &ldquo; &rsquo;n Jaar n&aacute; haar dood sukkel ons steeds met ons hartseer en skok oor die moord op haar.&ldquo;Die verlies van &rsquo;n kind is onbeskryfbaar. Daar is pyn en gebroke harte, maar die aanvaarding is die moeilikste.&ldquo;Maar ons is gelos met die moeilikste vraag ... Hoekom?&rdquo;Savage het daarop gewys dat Oliver nie getuig het nie. Dus is daar geen verduideliking van hom nie.&ldquo;Hy het in briewe aan die hof ges&ecirc; hy het net bedoel om haar te beroof en weet nie &lsquo;watse evil spirit&rsquo; oor hom gekom het nie.&ldquo;En verder dat dit die &lsquo;grootste fout van sy lewe&rsquo; was,&rdquo; het Savage opgemerk.Die regter het daarop gewys dat Oliver in die skadu van geweldige ryk mense in Westlake grootgeword het, terwyl hy R120 per dag verdien het: &ldquo;Dit dui op die groot verskil in inkomste in die land.&rdquo;Buiten d&iacute;t het Oliver duidelik &rsquo;n drug habit gehad en is reeds sewe keer daarvoor convict.&ldquo;Die kombinasie van sy geldtekort, drug habit en omtrent geen vooruitsigte nie, het &rsquo;n brandboks vir geweldsmisdaad om te groei geskep,&rdquo; het Savage ges&ecirc;.Maar volgens haar was dit nie genoeg rede om af te wyk van die voorgeskrewe vonnis van lewenslank nie.&ldquo;Daar is steeds geen verduideliking vir die wrede, brutale moord en verkragting van &rsquo;n jong meisie nie.&ldquo;Hy is &rsquo;n gevaar vir die samelewing. Volgens hom het hy &rsquo;n godsdienstige bekering in die tronk gehad en dis hoekom hy berou het. &ldquo;Maar dit kom meer voor asof hy net jammer voel vir homself en die posisie waarin hy homself bevind,&rdquo; het Savage bevind.Sy kon steeds nie verstaan hoekom Oliver nooit kon verduidelik hoekom dit nodig was om Franziska so brutaal te vermoor en te verkrag nie: &ldquo;As jy geld nodig gehad het, kon jy haar net beroof het.&rdquo;Savage het daarop gewys dat Franziska weerloos was en haar ouers se verlies permanent is.