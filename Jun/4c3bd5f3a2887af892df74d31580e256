DIE onbekende meisie wie se lyk die naweek in die Van der Kemps&shy;kloof by Bethelsdorp gevind is, is vermoedelik verkrag voordat sy vermoor is.Haar ouderdom word op tussen 10 en 12 jaar geskat.Kapt. Sandra Janse van Rensburg, &rsquo;n polisiewoordvoerder, het gister bevestig: &ldquo;Die nadoodse ondersoek wys die oorsaak van dood is versmoring.&ldquo;Sy is ook vermoedelik verkrag.&ldquo;In di&eacute; stadium is die meisie steeds onbekend en die polisie check steeds elke polisiestasie vir verslae oor vermiste kinders.&rdquo;&rsquo;n Groep vriende wat hul honde in die kloof gaan stap het, het die lyk Vrydag gevind.Janse van Rensburg het ges&ecirc; die Bethelsdorp-polisiestasie is 11:00 oor die lyk ingelig.Die lyk is in bosse langs &rsquo;n voetpaadjie teen &rsquo;n steilte gevind. Die liggaam het volgens Janse van Rensburg tot twee dae op die toneel gel&ecirc;.&ldquo;Dit is &rsquo;n African meisie en sy is baie klein gebou.&rdquo;Sy het ges&ecirc; &rsquo;n paar denim jeans asook &rsquo;n rooi-en-grys sweetpakbaadjie is op die toneel gevind.Janse van Rensburg het bygevoeg dat polisielede in gebiede soos Bethelsdorp en Kuyga na inligting soek.&ldquo;Die polisie doen alles in hul vermo&euml; om die meisie se identiteit vas te stel.&ldquo;Die Kabegapark-polisiestasie is ook gekontak.&rdquo;Volgens Janse van Rensburg wil die polisie so gou as moontlik die kleintjie se familie opspoor.Son het vroe&euml;r berig die polisie se bende-eenheid het ook ingespring om met die saak te help.Dit het gekom nadat genl.maj. Funeka Siganga, die bevelvoerder van die Mountweg-polisiestasie, opdrag gegee het dat die eenheid betrokke raak.Inligting kan ook verskaf word aan die polisie se Stop Misdaadnommer by 08600 10111 (tolvry) of stuur &rsquo;n SMS na 32211.