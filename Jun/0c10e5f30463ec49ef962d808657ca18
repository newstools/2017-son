DIE brande wat in die Nelson Mandelabaai-metro woed, het wel &rsquo;n negatiewe impak op watervoorsiening aan inwoners.Dit is omdat die brande elektrisiteitsverbindings na watersuiweringsaanlegte vernietig het.Annette Lovemore, &shy;burgemeesterskomiteelid vir infrastruktuur, ingenieurswese, elektrisiteit en energie, het gister op sosiale media hierop gereageer.Volgens haar is daar steeds geen elektrisiteit na die watersuiweringswerke in Loerie nie en is die gevolg dat watervlakke in die &shy;metro-reservoirs laag is.Sy het bevestig elektrisiteit is reeds Saterdagaand na watersuiweringsaanlegte by die Elandsjagt- en Churchill-dam herstel.Volgens Lovemore beplan die Metro om elektrisiteit na die Loerie-aanleg teen vanmiddag te herstel.Sy kon egter nie s&ecirc; hoe dit vermag sal word nie.Die feit dat water Saterdag by drie aanlegte nie gesuiwer kon word nie, het die watervoorraad in &rsquo;n kritieke toestand geplaas, aldus Lovemore. Gevolglik is die reservoirs waarin die Metro se water opgegaar word, baie laag.Mthubanzi Mniki, &rsquo;n munisipale woordvoerder, het gister ges&ecirc; hy is nog nie bewus van enige negatiewe impak op die Metro se water nie. Watertenkers is gereed om te help in die stryd teen brande. Volgens hom maak die Metro van nie-drinkbare water gebruik om die brande te blus.