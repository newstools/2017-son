HENRY &shy;Vaughan, die vermeende aartsbedrie&euml;r, se pad van verwoesting strek nou selfs verder in die plattelandse dorpies.Vaughan, &rsquo;n Paarliet, het Donderdag sy verskyning in die Bellville-handelshof gemaak op verskeie klagte van bedrog en diefstal.Vaughan maak dinge egter baie moeilik vir homself, want terwyl hy oor sy beweerde bedrog met sy prokureur moes konsulteer, is hy weer gearresteer.Di&eacute; keer is hy glo ook vir bedrog in Ceres aangekeer. Sy prokureur, Harley Cloete, het Donderdag aan landdros Sabrina Sonnenberg ges&ecirc; die nuwe saak sal bygevoeg word en in die handelshof aangehoor word.Hy moet eers weer op 18 Julie in die Ceres-landdroshof verskyn alvorens die saak na die handelshof oorgedra word.Die handelshof is &rsquo;n gespesialiseerde kommersi&euml;le hof wat sake van diefstal, bedrog en korrupsie hanteer.Cloete het in die hof genoem hy kon nie volledig met Vaughan konsulteer nie, want hy is gearresteer.&ldquo;Maar ons gaan weer verder konsulteer,&rdquo; het hy ges&ecirc;.Vaughan moet weer op 24 Julie in die handelshof verskyn.Hy het hom glo as &rsquo;n eiendomsagent voorgehou en advertensies in die gemeenskapskoerant Paarl Post geplaas om kli&euml;nte te lok.Vaughan het dan glo aan voor&shy;nemende huiskopers ges&ecirc; hy kan hulle met finansiering help. Hulle moes egter eers &rsquo;n &shy;deposito aan hom betaal.Ander kli&euml;nte s&ecirc; hy sou persoonlik finansiering gee met geld wat hy glo van &rsquo;n erfporsie sou kry. Hierdie klaers het dan glo koopkontrakte met Vaughan onder&shy;teken, maar die huise was nooit in sy besit nie.Vaughan het na bewering aan Hanry Absalom, een van die meer as 14 klaers, ges&ecirc; daar is &rsquo;n sekere huis in Wellington te koop.Absalom het toe R30 000 aan Vaughan betaal, maar Absalom het nooit sy huis of geld gekry nie.Mercial Simpson het &rsquo;n allemin&shy;tige verlies van R91 500 gely nadat Vaughan &rsquo;n huis in Wellington aan haar wou verkoop. Sy het nooit haar huis ontvang nie.Frank Cupido wou &rsquo;n woning in Groenheuwel in die Paarl vir R280 000 verkoop. Cupido moes egter R95 000 aan Vaughan betaal. Vaughan het na bewering vir Cynthia Herklaas met &rsquo;n stewige R140 000 ingeloop en sy het ook nie haar huis in Wellington gekry nie.Son op Sondag het in 2014 berig oor Vaughan, wat deur die polisie ondersoek is nadat hy glo die besittings van die ryk gestorwe Duitser Lothar B&uuml;chner (94) in Wellington gevat het.In Maart laas jaar het Son op Sondag berig oor Phillip Syms, &rsquo;n sekuriteitsbeampte in Wellington, wat net R120 000 gehad het vir &rsquo;n gewone huisie. Vaughan het hom toe na bewering wysgemaak hy sou &rsquo;n huis van R1,2 miljoen vir R425 000 aan hom verkoop. Syms het toe ook nooit sy geld of huis ontvang nie.