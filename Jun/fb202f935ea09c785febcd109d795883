HENNIE Baartman, die president van die Suidwestelike Distrikte Rugbyunie, het &rsquo;n rooikaart van Boland Rugby ontvang.In n&oacute;g &rsquo;n skokkende besluit van Ivan Pekeur, die president van die Bolandrugbyunie, is Baartman en sy gaste vertel hulle is nie welkom om saam die wedstryd tussen die SWD-Arende en die Boland-Kavaliers in die gemak van die losie te kyk nie.Di&eacute; SuperSport-uitdaagbekerwedstryd word Saterdag op die Wesbank-sportterrein gespeel.Dit is die tweede keer dat Pekeur gaste wegwys glo om persoonlike redes. Pekeur het onlangs die uitvoerende burgemeester van die Bergrivier-munisipaliteit, Evert Manuel, se uitnodiging ook na &rsquo;n SuperSport-uitdaagbeker wedstryd tussen Boland en die Westelike Provinsie teruggetrek. Die munisipaliteit was die gasheer vir die wedstryd in Velddrif. Pekeur het in &rsquo;n sterk bewoorde e-pos aan &shy;Manuel geskryf dat adv. Willie Small, die unie se voormalige uitvoerende hoof, van die gastelys verwyder moet word.In &rsquo;n e-pos aan Baartman in Son se besit wat deur Pekeur onderteken is, s&ecirc; hy: &ldquo;Dankie vir u e-pos oor die gastelys vir die wedstryd Boland en die SWD-Arende.&ldquo;Neem asseblief kennis dat die &shy;Boland nie mnr. &shy;Willie Small as een van u gaste by die genoemde wedstryd sal toelaat nie.&ldquo;Indien u volhard met hom as een van u gaste sal alle VIP-uitnodigings aan die SWD &shy;gekanselleer word.&rdquo;In antwoord skryf &shy;Baartman: &ldquo;Dis reg so. U kan dit maar kanselleer. &ldquo;Ek sal op die pawiljoen sit. Vir die rekord: Willie Small is my vriend en ek is niks met julle rugbytwis, politiek, ens. te doen nie.&rdquo; Pekeur het onlangs in &rsquo;n skrywe aan klubs die voorval in Velddrif as leuenagtige berigte afgeskryf.Hy s&ecirc; egter ook dat hy as president die enigste persoon is wat &ldquo;mense na &rsquo;n losie of VIP-area nooi.&rdquo;Hy s&ecirc; egter dat die besluit om die uitnodiging van die Bergrivier-munisipaliteit se burgemeester terug te trek, deur sy volle uitvoerende bestuur gemaak is.