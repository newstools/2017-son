MET harde werk, kennis en die regte houding kan jy enige iets in die lewe bereik.S&oacute; vertel Rupert Makka (26), &rsquo;n onderwyser van die Ho&euml;rskool Atlantis.Makka, &rsquo;n boorling van Hopefield aan die Weskus, is &rsquo;n rapper wat deur sy musiek &rsquo;n positiewe boodskap aan die jeug oordra.Hy s&ecirc; enigeen wat gefokus bly, kan sy of haar drome bereik.&ldquo;Ek skryf graag oor issues wat die social ills in ons gemeenskap aanspreek,&rdquo; vertel Makka. &ldquo;Ek het redelik vroeg &rsquo;n gesindheid gekweek van &lsquo;this too shall pass&rsquo; vir wanneer dinge nie te goed gaan met my nie.&rdquo;Makka vertel hy het nie goed op skool gedoen nie en het gou besef as hy homself nie gaan regruk nie, gaan hy n&ecirc;rens in die lewe kom nie.&ldquo;My motto in die lewe is: con&shy;ceive, believe en achieve. Jy moet werk maak daarvan om d&iacute;t te bereik wat jy in die lewe wil h&ecirc;.&ldquo;Ek is dankbaar vir die ondersteuning van my vriende en familie, want dit het die swaar tye bietjie makliker gemaak.&rdquo;Makka vertel rap is sy passie ... eintlik sy obsessie, en &ldquo;hoop om mense te inspireer&rdquo;. Hy is ook lid van die groep R.E.A.L., wat gereeld in die gemeenskap optree.&ldquo;Ek kan nie met sekerheid s&ecirc; dat ek &rsquo;n verskil maak nie, maar ek hoop om &rsquo;n voorbeeld te wees.&rdquo;Kyk gerus na Rupert Makka se musiekvideo op YouTube onder die titel &ldquo;Wat ga an Vedag&rdquo;.