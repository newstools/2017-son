DIT blyk dat die Nelson Mandelabaai-metro op &rsquo;n raadsitting uiteindelik &rsquo;n permanente uitvoerende direkteur van korporatiewe dienste aangestel het.Son het verneem Vuyo Zitumane, wat al geruime tyd in die pos waarneem, sal die rol nou permanent vul.Dit volg ten spyte daarvan dat die UDM, &rsquo;n lid van die Metro se koalisieregering, daarteen gekant was.Die DA (57 setels), UDM (2 setels), ACDP (1) en Cope (1) het laas jaar &rsquo;n koalisieooreenkoms gesluit om die Metro te beheer. Mongameli Bobani, onderburgemeester en UDM-leier in die Metro, was veral glo erg gekant teen haar aanstelling.Zitumane dagvaar Bobani tans vir naamskending en eis R500 000 by hom. Dit wentel veral om sy gereeld openbare uitlatings dat sy &ldquo;korrup is&rdquo;.Bobani het op sy beurt in April vyf klagte van korrupsie teen Johann Mett&shy;ler, stadsbestuurder, en Zitumane, aanhangig gemaak.Hy&rsquo;t bygevoeg die klagte kan Trollip ook betrek.Bobani het toe ges&ecirc; hy sal ook &rsquo;n mosie by die raad indien om te vra dat Mettler en Zitumane geskors word.