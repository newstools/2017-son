&ldquo;HY WAS &rsquo;n pretender.&rdquo;S&oacute; beskryf past. Ronald Ruiters vir Peters (26), wat na bewering sy kleinkind vermoor het. Peters en Abigail Ruiters (30), wat ses maande swanger is, het gister vlugtig in die Kaapse landdroshof verskyn vir die moord op haar 18 maande oue baba, Jeremiah.Peters is aangekla van moord, terwyl Abigail klagte van kinderverwaarlosing face.Hy word in die Pollsmoor-gevangenis se hospitaaleenheid aangehou nadat hy probeer selfmoord pleeg het.Albei het aangedui dat hulle aansoek om regshulp gaan doen.Volgens Ronald het Peters altyd voor mense baie liefdevol teenoor Jeremiah opgetree.Die kind se ouma Gail (51) het aan Son ges&ecirc; die seuntjie was bang vir Peters.&rsquo;n Hartseer Ronald s&ecirc;: &ldquo;Drie maande gelede, toe my kleinkind se arm gebreek is, het die maatskaplike dienste &rsquo;n l&ecirc;er geopen.&ldquo;Hulle het nooit verder opgevolg oor die toestand van Jeremiah nie.&ldquo;Hy kon vandag nog ge&shy;lewe het as hulle hul werk gedoen het.&rdquo;Volgens Ronald het die kind se biologiese pa nooit na hom of sy twee susters omgesien nie.Hy beweer die biologiese pa het van die kind se geboorte af geweier om verantwoordelikheid te aanvaar.Ronald s&ecirc;: &ldquo;Ons sal eers wag totdat sy op bail vrygelaat word voordat ons begrafnisre&euml;lings begin tref.&ldquo;Dit is my eie bloed en ek is diep seergemaak. Ek het al baie kindertjies op die Kaapse Vlakte begrawe wat vermoor is.&ldquo;Ek het nie gedink dit sal ooit met my kleinkind gebeur nie.&rdquo;Peters is Maandag by die Factreton-kliniek gearre&shy;steer nadat hy die beseerde seuntjie daarheen geneem het vir treatment.Die seuntjie het beserings aan sy kop en lyf gehad en is kort n&aacute; sy aankoms by die kliniek dood.Peters het glo die kind oor &rsquo;n tydperk mishandel terwyl die kind in die sy sorg was.Hulle sal weer op 21 Junie in die hof verskyn.Sihle Ngobese, woordvoerder vir die departement van maatskaplike ontwikkeling, het die beweringe ontken.Ngobese s&ecirc;: &ldquo;Die maatskaplike werkers het gereeld besoek aan die familie gebring nadat die kind in die hospitaal was.&ldquo;Daar was geen bewyse in daardie stadium dat die kind mishandel word nie. Maatskaplike werkers kan net ingryp as daar bewyse van mishandeling is.&rdquo;Volgens Ngobese is dit eerstens die familie se verantwoordelikheid om mishandeling onder maatskaplike werkers se aandag te bring en die regering kan nie altyd die skuld kry nie.&rsquo;n Gedenkdiens sal vanaand 19:00 in Factreton gehou word.Intussen het die organisasie Ilitha Labnatu van Khayelitsha tesame met nog ander organisasies van Langa, &shy;Nyanga en Guguletu &rsquo;n optog na die provinsiale wetgewer gehou.Die honderde betogers is ongelukkig oor die toename in misdaad teen weerlose vroue en kinders.