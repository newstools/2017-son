WARREN Whiteley, die Springbok-kaptein, gaan na verwagting nog vir drie weke op die krukkelys wees. Whiteley het hom Vrydag weens &rsquo;n liesbesering aan die derde toets teen Frankryk op Ellispark in Johannesburg onttrek. Die slot Eben Etzebeth het as waarnemende kaptein by die agtsteman oorgeneem.Al het Suid-Afrika steeds die toets met 35-12 gewen, was die Bokke se vertoning nie so oortuigend soos in hul vorige twee toetse met Whiteley as kaptein nie.Volgens bronne na aan die span is daar bevestig dat die Bok-kaptein nie Saterdag die Lions teen die Sunwolves op Ellispark gaan aanvoer nie.Whiteley behoort &ndash; as die besering saam speel &ndash; betyds te herstel om die span in die uitspeelrondes van die Superrugby-reeks te lei.Allister Coetzee, die afrigter van die Springbokke, het n&aacute; sy span se sege gepraat van die groot rol wat White&shy;ley vanjaar in die sukses van die Bokke gespeel het.Die lenige nr. 8 het in die eerste twee toetse deur sy voorbeeld gelei. Sy vermo&euml; om die beste uit sy spelers te bring, is beslis in Saterdag se derde toets gemis.Whiteley het gister vir verskeie mediese toetse gegaan. Dit het bloedtoetse en skanderings ingesluit.Die uitslag van die toetse sal waarskynlik eers vandag bekend gemaak word.Benewens Saterdag se kragmeting met die Sunwolves in Johannesburg, gaan hy ook die stryd teen die Sharks in Durban misloop.Dit gaan nie net belangrik wees dat Whiteley weer die Lions aanvoer nie, maar hy sal hopelik ook slaggereed wees om die Bokke in die Kampioenskapsreeks te lei.Die Bokke pak Argentini&euml; op 19 Augustus in die Baai.