DIE nuus van die moord op Xolile Gwangxu, &rsquo;n DA-wyksraadslid van Philippi-Oos, het die land geskok.Gwangxu is Woensdag omstreeks 20:00 buite die plaaslike gemeenskapsaal doodgeskiet nadat hy &rsquo;n vergadering bygewoon het.Hy het buite die saal in Ntloyiyastraat tussen &rsquo;n groep mense gestaan en grappies maak.Die jokes het egter gou trane geraak toe &rsquo;n onbekende man met &rsquo;n hoodie Gwangxu genader en hom op &rsquo;n kort afstand twee keer geskiet het. Hy is op die toneel dood.Tandeka Gqada, &rsquo;n DA-LP, is een van die ooggetuies.Ander politici wat teenwoordig was toe die beweerde hit uitgevoer is, is Siqhamo Batala, wyksraadslid, en Nceba Hinana, &rsquo;n DA-lid van die provinsiale parlement.&rsquo;n Getraumatiseerde Gqada het op Facebook oor haar ervaring ge-post.Sy het skryf: &ldquo;Ek het vanoggend met &rsquo;n verskriklike hoofpyn wakker geword. En ek is hartseer oor die dood van raadslid Xolile Gwangxu. Mag hy in vrede rus. &ldquo;Vriende, dit het voor my gebeur. Die genadelose moordenaar het hom doodgeskiet terwyl ons voor sy kantoor gepraat het met raadslid Siqhamo Batala.&ldquo;Di&eacute; hartelose mens het niks gesteel nie. Hy het reguit na hom gestap en hom op &rsquo;n kort afstand geskiet.&ldquo;Ek is steeds geskok en getraumatiseer &ndash; om my kollega weerloos daar te sien l&ecirc;,&rdquo; het Gqada in haar post afgesluit.Die Kaapse burgemeester, Patricia de Lille, het ges&ecirc; sy is geskok en hartseer oor die moord op Gwangxu.Volgens haar is die moord &rsquo;n groot verlies vir die Stad Kaapstad, want Gwangxu was &rsquo;n toegewyde gemeenskapsleier.&ldquo;Hy het vir agt jaar as &rsquo;n raadslid gedien,&rdquo; het De Lille ges&ecirc;.&ldquo;Ons sal alles in ons vermo&euml; doen om met die owerhede saam te werk en om te verseker dat die kwaaddoener aan die kaak gestel word.&ldquo;Die Stad het &rsquo;n beloning van R50 000 beskikbaar gestel vir enige inligting wat sal lei tot die arrestasie en suksesvolle vervolging van die een wat verantwoordelik is vir die moord.&rdquo;Die waarnemende Wes-Kaapse DA-leier, Bonginkosi Madikizela, het ges&ecirc; hy hoop die killers sal binnekort opgesluit word.Kapt. FC van Wyk, &rsquo;n polisiewoordvoerder, het ges&ecirc; die moord word nog ondersoek en niemand is tot dusver gearresteer nie. Hy het ges&ecirc; enigeen met inligting word gevra om Crime Stop by 08600 10111 te bel.