ANDER partye, wat noue bande met die vorige plaaslike regering het, het &rsquo;n hand in gewelddadige behuisings&shy;betogings in Motherwell en Wells &shy;Estate.S&oacute; het Athol Trollip, burgemeester van die Nelson Mandelabaai-metro, gister beweer.Honderde mense het verlede Maandag petrolbomme en klippe gegooi, voertuie aan die brand gesteek en paaie met brandende bande versper.D&iacute;t is omdat hulle vies is oor die uitsetting van mense wat hul intrek op munisipale grond onwettig geneem het.Die uitsettings is deur die polisie en die balju behartig.Nqaba Bhanga, burgemeesterskomiteelid vir menslike nedersettings, het ges&ecirc; daar is net 20 shacks op die grond wat onwettig in Wells Estate beset word.Maar daar is meer as 500 lendelam strukture waarin niemand woon nie en wat deur mense opgerig is om te beweer die stuk grond behoort aan hulle.Dieselfde situasie speel hom af op munisipale grond in Uitenhage en Ikamvelihle in Motherwell.Volgens hom is dit mense wat probeer om die Metro se behuisingslys te omseil.D&iacute;t is terwyl daar mense is wat al in sommige gevalle 25 jaar vir huise wag en die regte prosedures gevolg het om &rsquo;n regmatige plek op die lys te kry.Die grond waaroor die bohaai in Wells Estate gaan, is uitgewys vir behuisingsontwikkeling, maar dit kan nie voortgaan terwyl die grond beset word nie.Bhanga s&ecirc; &rsquo;n kriminele element sit agter die geweldpleging wat die verwoesting van privaat en staatseiendom insluit.Hy voeg by meer as 60% van die huise wat deur die regering in die Metro gebou is, word deur onwettige inwoners beset.&ldquo;In Uitenhage wil ons 500 huise bou, maar kan nie voortgaan nie omdat die grond beset word.&ldquo;In Khayamnandi is daar 1 013 gedienste persele waarop ons wil bou, maar dit word onwettig beset,&rdquo; aldus Bhanga.Trollip het verduidelik uitsettingsbevele word deur &rsquo;n landdros goedgekeur en deur die polisie en balju uitgevoer.Munisipale amptenare bespreek uitsettings op grondvlak met gemeenskap pe voordat dit plaasvind. Volgens hom word uitsettings ook deur Lindiwe Sisulu, minister van menslike nedersettings, gesteun.Sisulu l&ecirc; glo in Julie besoek aan die Metro af om aan &rsquo;n behuisingswerk&shy;winkel deel te neem.Die adjunkminister van polisie, Bongani Mkongi, is ook volgens Bhanga op pad om die situasie te bespreek.Trollip het benadruk geen vorm van wetteloosheid sal toegelaat word nie.Volgens Bhanga sal &rsquo;n eenvormige behuisingslys op alle platforms teen Augustus tot die publiek se beskikking wees.