&rsquo;N SKOOLSEUN (18) van KwaZakhele in die Nelson Mandelabaai-munisipaliteit het &shy;gistermiddag skielik ineengestort nadat hy weggewys is by die &shy;kliniek toe hy TB-medikasie wou gaan kry.Die gemeenskap is upset en het gister Mancamstraat vol gestaan rondom die lyk van Siyabonga Jim (18). Sy ouma, Thembeka Jim, was baie ontsteld en die trane het van haar wange af gerol terwyl sy gekyk het na haar kleinseun se liggaam wat met &rsquo;n kombers toegegooi is.Volgens die inwoners het Siyabonga pas uit die Ho&euml;rskool KwaZakhele gekom en daarna gegaan na die Lunga Kobese-kliniek om TB-medikasie te kry. Hy en &rsquo;n vroulike pasi&euml;nt is albei weggewys en minute later het di&eacute; vrou om hulp geroep toe die seun ineengestort het langsaan &rsquo;n parkie waar kinders gespeel het. Toe die ambulans en die polisie daar aankom, was dit reeds te laat en Siyabonga is dood verklaar.Die inwoners s&ecirc; dis nie die eerste keer dat &rsquo;n pasi&euml;nt wat dringende mediese aandag kort, weggewys word nie.&rsquo;n Vrou (45) van Kwa&shy;Zakhele s&ecirc; daar is amper nooit professionele verpleegsters beskikbaar by die kliniek nie, net versorgers. &ldquo;Die personeel is ongeskik en jaag mens weg en s&ecirc; gewoonlik om weer die volgende dag terug te kom.&ldquo;Die personeel laat al die pasi&euml;nte 13:00 uit sodat hulle die deure kan toemaak tot 14:00. Dit help ook nie, want die dispensary is net oop tot 13:00.&rdquo;Nog &rsquo;n inwoner, &rsquo;n 45-jarige man, s&ecirc; sy pa ly aan asma. Sy pa het eenkeer kortasem geraak en die kliniek kon glad nie medikasie aan hom gee nie. Die naaste ander mediese institusie is &rsquo;n dagkliniek wat 5 km verder is.Inwoners vertel hoe &rsquo;n man vroeg vanjaar van &rsquo;n &rsquo;n gebou afgeval het en beseer is. Hy het dringend gehaas na die kliniek toe, maar hulle het glo die deure toegehou en hy is daar voor almal oorlede.Sizwe Kupelo, woordvoerder vir die provinsiale gesondheidsdepartement, s&ecirc; die saak sal ondersoek word. Oor die inwoners se bewerings van min personeel, s&ecirc; hy: &ldquo;Die verpleegsters het siekteverlof geneem en dit sal ook deel vorm van die ondersoek.&rdquo;