DIE Wes-Kaapse departement van gesondheid het &rsquo;n projek bekend gestel wat jeugvriendelike gesondheidsdienste by verskeie klinieke sal bied.Die projek is verlede week by die Heideveld-gemeenskapsgesondheidsentrum begin in samewerking met die Desmond Tutu MIV-stigting.Die departement beplan om die projek aanvanklik by agt gesondheidsfasiliteite &ndash; Heideveld, Hanover Park, Guguletu, Dr. Abdurahman, Crossroads, Nyanga, Inzame Zabantu en Mitchells Plain &ndash; te h&ecirc;.Dit sal in die volgende drie maande geloods word en amptelik bekend staan as die Adolescent and Youth Friendly Services (AYFS). AYFS maak deel uit van die projek vir jong vroue en meisies wat verlede jaar deur die Wes-Kaapse minister van gesondheid, dr. Nomafrench Mbombo, begin is.Mbombo s&ecirc; hulle wil hierdeur &rsquo;n impak maak op TB-, MIV- en tienerswangerskap-syfers. &ldquo;Ons werk nou met die Desmond Tutu MIV-stigting en teiken veral jong mense van die ouderdom van 10 tot 24 jaar.&ldquo;Een van die doelwitte is om seker te maak jong meisies voltooi hul skoolloopbaan.&ldquo;Ons het ontdek dat jong mense nie lank wil wag vir gesondheidsorg nie en skaam is wanneer hulle vir gesins&shy;beplanning kom. &ldquo;Hierdie fasiliteite sal dus net vir jong mense wees waar hulle in die week n&aacute; skool kan kom tussen 14:00 en 16:00,&rdquo; het Mbombo verduidelik.