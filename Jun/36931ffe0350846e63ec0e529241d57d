MOSSELBAAI. &ndash; Raadslid Dawid Kamfer van Icosa is in die sop.Hy word tans deur die raad ondersoek nadat hy die &ldquo;k-woord&rdquo; in die raadsaal geuiter het. Daardeur het hy volgens die speaker, Petro Terblanche, die raads&shy;kode oortree.Kamfer het &rsquo;n veldtog begin vir die naamsverandering van die Diasfees in Mosselbaai. Dit het hom die gramskap van Facebook-gebruikers op die hals gehaal. Een Facebook-gebruiker het toe geskryf dat Kamfer &ndash; Ka(m)fer &ndash; een letter te veel in sy van het. Kamfer het toe die raad meegedeel dat iemand hom, hiervolgens, die &ldquo;k-woord&rdquo; genoem het. Dis hierdie situasie, wat hy reeds in Maart aan die raad verduidelik het, wat hom nou oop laat vir ondersoek.Kamfer het n&aacute; die inskrywing op Facebook &rsquo;n klag by die polisie gel&ecirc;.Maar nou word daar glo ook nog drie klagte teen Kamfer ondersoek.Hieroor spoeg Bradley Benades, nasionale woordvoerder van Icosa, vuur: &ldquo;Dis die DA se aanval op Icosa-raadslede oral in die Wes-Kaap. &ldquo;Ons sal die saak van die mense dryf en nie deur die DA ge&iuml;ntimideer word deur fake klagte nie. &ldquo;Hoekom ondersoek hulle nie die rassisme in Mosselbaai nie?&rdquo;Kamfer wou geen kommentaar lewer nie en het ges&ecirc; die reg moet maar sy beloop neem.