VIER jong kinders van Humansdorp se lewe is binne &rsquo;n oogwink verpletter en onherroeplik verander toe hul pa hul ma na bewering op 5 Junie verlede jaar met &rsquo;n baksteen doodgemartel het.Die marteldood van Marilyn &shy;Stebuys (36) van Humandorp het &rsquo;n bitter nadraai gehad vir die vier kinders. Omdat hul pa, D&eacute;ne (40), tans verhoor word vir die moord en in aanhouding bly, lyk dit asof die kids se drome om eendag verder te gaan studeer, tot niet is Die kinders se ouers was ook in die proses om &rsquo;n tweejarige meisie aan te neem.Die bitter pil wat die kinders nou moet sluk, is dat hul aangenome sussie aan wie hulle so geheg begin raak het, nou by &rsquo;n wildvreemdeling in die dorp woon. Denwil (17), sy suster, &shy;Maronique (14), en hul jonger broer, Denzil (10), woon sedert hul ma se dood en hul pa se inhegtenisneming by hul ma se pa, Manie Goeda. Die moordverhoor het verlede week in die Baaise hooggeregshof begin. Denwil en Maronique het reeds teen hul pa getuig.Toe die staatsaanklaer, adv. &shy;Jason Thysse, by Denwin en &shy;Maronique wou weet hoe hulle n&aacute; die voorval oor hul pa voel, antwoord Denwin: &ldquo;Hartseer, kwaad en baie on&shy;seker.&rdquo;Maronique het geantwoord met: &ldquo;Ek ken hom nie meer nie.&rdquo; &rsquo;n Aansoek om die gesinsgeweld-l&ecirc;er met betrekking tot di&eacute; saak uit die Humansdorp-hof se verrigtinge wat onder meer die tussentydse beskermingsbevel bevat, is di&eacute; week toegestaan en as bewysstuk ingedien. Die twee kinders het die week skokkende getuienis gelewer oor hoe hul pa hul ma bloedneus geslaan, &rsquo;n mes teen haar keel gedruk en Denwin met die mes in die bors gesteek het.Son op Sondag het die afgelope week met die gebroke familie gesels oor hoe die kinders in di&eacute; moeilike tyd cope.Christine Ruiters, Marilyn se &shy;antie, s&ecirc; om vir die kinders te s&ecirc; hul ma is oorlede, was die moeilikste ding wat sy nog moes gedoen het. &ldquo;Dis &rsquo;n helse ding wat di&eacute; kinders oorgekom het. Die aand toe ons van die moordtoneel af kom, was dit eintlik my taak om vir die kinders te s&ecirc; hul mammie is oorlede.&rdquo;Ruiters s&ecirc; sedert sy die kinders van hul ma se dood vertel het, is hulle nie meer dieselfde nie.&ldquo;Ons was so bevrees daai kind (Denwin) se hart gaan afruk. Hy het van sy voete af na bo begin ruk. &ldquo;Ons was bekommerd oor die kleintjie, want hy het in &rsquo;n stille trance gegaan en ons moes hom soebat om te huil sodat hy kan uiting gee, want hy was net stil.&ldquo;Ons moes daai selfde aand jaag met daai kinders hospitaal toe.&rdquo;Volgens Ruiters het die dokter die kinders toe elkeen &rsquo;n kalmeer-middel gegee. Sy s&ecirc; drie dae n&aacute; die moord het die kinders berading begin ontvang. Volgens haar het die kinders slapelose nagte en kry hulle nagmerries. Hulle huil ook baie. Sy s&ecirc; die kinders voel veral hartseer as die hele familie bymekaar is en hulle dan besef hul ma is nie meer daar nie. Sy s&ecirc; Maronique wil net weet vir wie gaan sy nou op &rsquo;n Moedersdag &rsquo;n koppie tee moet gee.In hul briewe aan die sielkundige s&ecirc; die kinders hulle is seer en sal nooit weer hul ma sien nie. Hulle s&ecirc; ook hulle wil nie hul pa sien nie. Volgens Ruiters het die kinders eers &rsquo;n dag na die moord uitgevind hul pa is moontlik vir hul ma se dood verantwoordelik.Ruiters s&ecirc; in die week toe Stebuys in hegtenis geneem is, het sy hom gaan besoek en ges&ecirc;: &ldquo;Jy moet net die waarheid praat. Ons gaan jou nie veroordeel nie&rdquo;.Ruiters s&ecirc; die kinders het n&aacute; hul ma se dood effens swak gevaar op skool, maar het hul eindeksamens geslaag. Die verhoor in die Baaise hooggeregshof word m&ocirc;re hervat.