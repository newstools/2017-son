DIE hare het gewaai toe twee van die mees hooggeplaaste raadslede in die Nelson Mandelabaai-metro mekaar as boelies en selfs &rsquo;n &ldquo;ja-baas&rdquo; uitgekryt het.Mongameli Bobani, onderburgemeester, en Nqaba Bhanga, burgemeesterskomiteelid vir menslike nedersettings, het gewys hulle het nie ooghare vir mekaar nie.Dit was op &rsquo;n vergadering van die burgemeesterskomitee (mayco) wat gister in die stadsaal plaasgevind het.Bobani het die vergadering op &rsquo;n vurige noot begin toe hy navraag gedoen het oor die notule van &rsquo;n vergadering van die komitee vir openbare gesondheid wat op 24 Mei gehou is.In di&eacute; vergadering is &rsquo;n verslag bespreek oor die finansi&euml;le impak van die aanstelling van rommel&shy;optellers teen tariewe vir die program vir uitgebreide openbare werke (EPWP).In die notule s&ecirc; Athol Trollip, burgemeester, hy het die verslag ontvang en kennis geneem van die oormaat werkers, die aanstellingsprosesse gevolg en veranderingsprotokol.Trollip het ook ges&ecirc; die verslag kan nie bespreek word nie en het dit na Johann Mettler, stadsbestuurder, verwys om enige oortredings wat daarin genoem word, te ondersoek.Volgens die mayor is di&eacute; verslag ook aan &shy;Bobani versprei en het hy geweier om daarop kommentaar te lewer.Bobani het &shy;Trollip egter daarvan beskuldig dat hy die mayco mislei en dat in die notule verwys word na &rsquo;n ander verslag met ander aantygings teen hom.Hy het ges&ecirc; hy moet die geleentheid kry om sy naam skoon te maak. Finansi&euml;le ongerymdhede word tans in die direktoraat vir openbare gesondheid, waarvan Bobani tot verlede maand die voorsitter was, ondersoek. Trollip het Bobani in Mei van sy pos onthef en as mayco-lid vir openbare gesondheid verwyder.&rsquo;n Oor-en-weer-stryery het plaasgevind waarop die res van die mayco volgehou het die verslag wat op 24 Mei bespreek is, is die een waarna in die notule verwys word.Bhanga en Bobani het mekaar as boelies beskryf en mekaar selfs aangemoedig om nader te kom en dinge uit te sorteer. &ldquo;Die onderburgemeester dink hy is belangrik, maar hy is nie. Hy dink hy doen goed vir homself, maar eintlik verwoes hy homself,&rdquo; het Bhanga ges&ecirc;.Bobani s&ecirc; toe: &ldquo;Jy verwoes jouself, want jy is &rsquo;n ja-baas.&ldquo;Ek is nie &rsquo;n ja-baas nie.&rdquo;Siyasanga Sijadu, mayco-lid vir sport, ontspanning, kuns en kultuur, het ges&ecirc; die vergadering is besig om in &rsquo;n chaos te verval.Sy het bygevoeg die mayco ontaard in &rsquo;n bespotting en dit speel in die kaarte van partye wat van hulle ontslae wil raak.