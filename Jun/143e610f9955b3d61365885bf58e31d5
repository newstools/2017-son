SOMS dink ek politici bly op &rsquo;n ander planeet. Dalk die maan, dalk Mercurius. Hulle kan nie op moeder aarde bly nie, want hulle is duidelik uit voeling met wat met die man op die straat gebeur.Vat Brittanje se onlangse verkiesing. Theresa May het gedink as sy &rsquo;n blitsverkiesing uitroep, sal dit die Konserwatiewes stewiger in die saal sit en die Brexit-bootjie sal vinniger seil. Nou het haar oordeelsfout haar party duur te staan gekom en die Tories sit met minder setels as voorheen. Die swaard van politieke oorlewing hang ook oor Donald Trump se kop, soos oor Helen Zille s&rsquo;n, vir verskillende redes. The Donald het sy land aan die Paryse klimaatsooreenkoms onttrek en die ondertekenaars mag ingevolge die ooreenkoms eers n&aacute; vier jaar hul posisie hersien. Daar is sprake daarvan dat hy in Augustus in &rsquo;n staat van beskuldiging geplaas kan word vir &rsquo;n magdom redes en gekonkel. Maar hy is ashes; maak asof alle bewerings en kritiek fake nuus is. Kyk hoe fight Zille en Mmusi Maimane terwyl die groot verloorder die DA gaan wees. In die Oos-Kaap is die DA-koalisie in die Nelson Mandelabaai-metro al geruime tyd op wankelrige grond.Nou dreig die EFF boonop dat hy sy posisies in die koalisies regoor die land sal hersien as die DA nie van Zille as Wes-Kaapse premier ontslae raak nie. Dis &rsquo;n geveg oor posisies, invloed en mag all round. Ons as kiesers kry koud aan die buitekant. Jy kan kiesers nie blameer as hulle deur alle politieke partye ontgogel is nie. Hulle dink ons is stupid. Hoe anders lieg jy sommer so oop en bloot vir ons en verwag ons moet hul skynheiligheid sluk? Kyk die verwoesting en sterftes tydens die Kaapse storm. Kyk die vernietiging van Knysna se natuurskoon. Hoeveel jare kla gemeenskappe al oor hul kwesbaarheid in die townships? Hoeveel keer moet informele nedersettings wegspoel voordat daadwerk&shy;like planne in plek is? Daar is &rsquo;n rampbestuursentrum, maar hoekom is die planne en wyshede altyd after the fact? Ons sien elke winter daar is vloede. Ons sien die vernietigende vlamme in hoogliggende buurte. Watter planne is in plek &ndash; anders as die gereelde waarskuwings?Ons moet van beter weet en ons prioriteite regkry. Ek lees 21 kinders is al die afgelope ses maande net in die Wes-Kaap vermoor. Is dit nog nie &rsquo;n krisis nie? Moet dit eers in die media wees voordat ons glo die gemeenskappe is under siege? Of wag ons totdat die verkiesing nader kom? In die Noord-Kaap vermoor &rsquo;n ou (17) sy meisie (14) oor sy glo nie &rsquo;n aborsie wou h&ecirc; nie. In Atlantis is Octavia Skippers en Cleo (2), haar baba, se lyke in die bosse gevind. Hul moordenaar het hulle vermoedelik ook probeer uitbrand. In Johannesburg is die Naidoo&rsquo;s uit hul huis in Northcliff ontvoer, beroof en aan die brand gesteek. Een verdagte is hul werker, wat al 12 jaar by die familie werk.Navorsing dui aan &rsquo;n moordenaar of verkragter ken sy slagoffer in die meeste voorvalle. Wie kan jy dan vertrou?&rsquo;n Mens kan begin glo diegene met duistere motiewe is die groot wenners en ons, die burgers, moet maar aanhou suffer in silence. Dit vir lyk my ons politici se morele kompas is ook gekaap . . . LYNETTE FRANCIS, aanbieder van die aktualiteitsprogram Fokus op SABC2 en die geselsprogram Praat Saam op RSG, gee haar indrukke oor die mense wat op haar pad kom en die onder&shy;werpe waaroor hulle gesels.