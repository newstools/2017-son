NOG &rsquo;n onskuldige kind is vermoor.Die 18 maande oue &shy;Jeremiah Joshua Ruiters is Maandagoggend in die &shy;Fractreton-kliniek oorlede.Dit kom nadat hy glo &rsquo;n geruime tyd deur sy ma se boyfriend (26) mishandel is.Die einste boyfriend het met die kind na die kliniek gehaas nadat hy by die huis siek geword het.Die seuntjie het beserings aan sy kop en lyf gehad en is kort n&aacute; sy aankoms by die kliniek dood.Die cops het die boyfriend op die toneel gearresteer nadat hulle in kennis gestel is van &rsquo;n baba wat aan sy beserings beswyk het.Volgens Gail Ruiters (51), die seuntjie se ouma, was sy by die werk toe sy die tyding kry van haar kleinkind wat oorlede is.Ruiters s&ecirc;: &ldquo;Ek voel baie hartseer. Die kind was baie bang vir hom.&ldquo;Hy het na my dogter se drie kinders gekyk terwyl sy bedags werk.&rdquo;Ruiters beweer haar dogter se boyfriend het dagga en tik gebruik. Hulle was vir die afgelope ses maande in &rsquo;n verhouding.Die seuntjie se tante, Lameez Leeman (50), s&ecirc;: &ldquo;Hy was nou kort vir twee weke in die hospitaal nadat die boyfriend hom laat val en sy skouer seergemaak het. &ldquo;Die kind was gedurig vol blou merke in sy gesig. Hy was ook al in die hospitaal nadat &rsquo;n stukkie van sy tong afgebyt is en hy ook ander bytmerke aan hom gehad het.&ldquo;Daar was ook merke aan sy vingers soos hy geslaan is en sy penis was ook al geswel. Ek was baie lief vir hom. &ldquo;Ek wou hom grootgemaak het oor sy ma weer swanger is.&ldquo;Die kind kon nog nie loop of praat oor wat met hom gebeur nie.&ldquo;Hy moes hom oor &rsquo;n tydperk so mishandel het. Ons het hom nooit aangesien as so &rsquo;n mens nie.&rdquo;Jeremiah het saam met sy ma en twee susters in &rsquo;n wendyhuis gebly.Die seuntjie se ma, Abigail Ruiters (30), is ook kort n&aacute; die voorval deur die polisie vir ondervraging ingeneem.Die boyfriend het probeer selfmoord pleeg deur sy polse te sny in die Kensington-polisiestasie se aanhoudingselle. Volgens sers. &shy;Noloyiso Rwexana, &rsquo;n polisiewoordvoerder, sal die 26-jarige man vandag in die Kaapstadse landdroshof verskyn. Die polisie wou nie oor die selfmoordpoging kommentaar lewer nie.