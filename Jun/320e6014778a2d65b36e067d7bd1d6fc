&rsquo;N LAERSKOOL in Clanwilliam het oor die jare noue bande opgebou met &rsquo;n skool in Cheshire, Brittanje.Die bande het in 2004 verstewig toe Elizabethfontein Prim&ecirc;r met &rsquo;n geborgde besoek aan die Goostrey Community School begin het. Die besoek vind nou driejaarliks plaas. Vanjaar is tot tien leerders en twee opvoeders weer genooi om die skool in Goostrey naby Manchester op 12 Junie te besoek. Die oorsese reis behels die vooraf-&shy;keuring van leerders volgens sekere kriteria om ambassadeurs vir die skool, gemeenskap en land te wees. Die leerders gaan twee weke by families in Goostrey woon. Hulle skakel in by die familie se daaglikse leefwyse, gebruike en kultuur. So kry die leerders &rsquo;n kans om ons kultuur oorsee uit te leef en bekend te stel. Annatjie Dames, hoof, s&ecirc; al is die Engelse taal aanvanklik &rsquo;n uitdaging vir ons plattelandse kinders, pas hulle baie gou aan en ontwikkel selfvertroue.Die kinders neem in skoolure aan die akademiese program deel en hulle word by klasse ingedeel. Die opvoeders bied ook lesse aan.Smiddae vind daar kultuur- en sportaktiwiteite plaas. Optredes word by die Cheshire-skou, Roosfees, Jodrell Bank-observatorium, Mount Pleasant-ouetehuis en ander skole in die omgewing gehou.Terwyl die leerders die mense op eg Suid-Afrikaanse manier (met kultuur en dans) vermaak, is dit die opvoeders se taak om finansiering vir die skool te probeer verkry.Daar is ook baie tyd vir pret. Die kinders gaan op uitstappies saam met hul gasfamilies. Hulle gaan hou piekniek of gaan besoek malls en parke en ry &rsquo;n stoomtrein.Die leerders gaan gewoonlik ook Londen toe waar hulle met die moltrein ry en tee gaan drink naby Buckinghampaleis. Hulle gaan ook op &rsquo;n trippie Wallis toe waar die leerders op die strand baljaar en in kastele rond klouter. Aan die einde van die twee weke lange besoek is die kids hartseer om hul gasfamilies agter te laat, maar danksy die moderne tegnologie kan hulle kontak behou. Dames s&ecirc; hul skool se leuse, &ldquo;Reik na die Sterre&rdquo;, is gepas, want di&eacute; skool is in die Sederberge gele&euml; en bied sy leerders geleenthede om holisties te ontwikkel.Een van die skool se geldinsamelingsprojekte is die konsert Oppie Parade, waaraan baie van die 247 leerders deelneem. Die skool fokus op geleenthede, kennis en omgee.