&ldquo;ONS soek vir Trollip, or else ...&rdquo;D&iacute;t is een van die vele dreigemente wat inwoners van die informele nedersetting McCarthy in Uitenhage gister gemaak het.Dit was terwyl hulle onder meer Van Rooyenstraat, Kameshweg en Bloekomboomstraat met brandende bande versper het.Rook het dig oor di&eacute; woonbuurt gehang en swart bolle rook het die lug in gestyg soos hulle van Woensdagaand regdeur die nag bande gebrand het.Hulle is gegrief omdat hulle verlede Woensdag tot by die stadsaal ge-march het om &rsquo;n memorandum met al hul griewe aan die burgemeester af te lewer. Hulle het egter glo nog niks van hom gehoor nie.Die griewe op hul lys sluit behuising in, asook beter dienslewering, beligting, elektrisiteit, beter toegang tot water en &ndash; die heel belangrikste &ndash; toiletgeriewe.Athol Trollip, die burgemeester van die Nelson Mandelabaai-metro, was die dag van die march blykbaar nie by die stadsaal nie.Volgens inwoners het &rsquo;n man die memorandum ontvang en ges&ecirc; Trollip sal binne 48 uur daarop re&shy;spond.Die betogers het gister ges&ecirc; &rsquo;n week is al verby, maar Trollip is stil.&ldquo;Ons soek vir Trollip hier tussen ons. Ons gaan nie ophou brand totdat hy gekom het nie,&rdquo; het Sylvia Solomon, &rsquo;n inwoner, ges&ecirc;.&ldquo;Genoeg is genoeg. Ons is moeg van dieselfde ding oor en oor vra.&ldquo;Hy (Trollip) l&ecirc; lekker in die nag agter sy vrou se rug. Ons l&ecirc; en kry koud hier op die vlak. Ons is mense, net soos hy. Wat dink hy van ons?&rdquo;Thembisile Coko, ook &rsquo;n inwoner, het ges&ecirc;: &ldquo;Ons soek toilette. Ons is al moeg van sit op emmers.&ldquo;Trollip popo lekker, want hy draai net om en flush. Ons het nie daai voorreg nie.&rdquo; Hulle kla ook oor siektes wat hul kinders blykbaar opdoen weens hul in haglike omstandighede.Chant&eacute; Slater, nog &rsquo;n inwoner, het haar behoorlik opgewerk en met haar vinger ge-point terwyl sy in &rsquo;n ho&euml; stemtoon geskree het: &ldquo;Ons voel al soos varke in modderwater wat die semels moet vreet.&ldquo;My kind kan nie eens skool toe gaan nie, so vol sere is hy.&rdquo;Sibongile Dimbaza, Trollip se woordvoerder, het bevestig die munisipaliteit het di&eacute; petisie op 24 Mei ontvang en dat die inwoners die Metro 48 uur gegee het om te re&shy;spond.&ldquo;Ons het daardie dag egter &rsquo;n baie belangrike raadsvergadering gehad waar die begroting en ge&iuml;ntegreerde ontwikkelingsplan (IDP) bespreek is. Dit was noodsaaklik dat alle sleutelpersone dit bywoon.&ldquo;Een van die relevante direktorate, wat in die petisie genoem word, is menslike nedersettings, aangesien die gemeenskap se griewe ook &rsquo;n gebrek aan behuising insluit,&rdquo; het Dimbaza ges&ecirc;.&ldquo;Ons wil die gemeenskap verseker dat aandag aan hul versoeke gegee word, en daar sal so gou moontlik aan hulle terugvoer gegee word.&rdquo;Di&eacute; betogings het Woensdagaand begin toe inwoners van Tambo Village die strate met brandende takke ingevaar en strate versper het.Kapt. Gerda Swart, &rsquo;n polisiewoordvoerder, het ges&ecirc; Madunaweg, 24ste Laan, Kameshweg en Northstraat is di&eacute; aand versper en voertuie is met klippe bestook.&ldquo;Een motoris het &rsquo;n saak van opsetlike saakbeskadiging oopgemaak nadat sy motor met klippe beskadig is,&rdquo; het Swart ges&ecirc;.&ldquo;Ons het ook &rsquo;n saak van openbare geweld oopgemaak.&rdquo;Hoewel gister se betogers woedend was, het hulle heel vreedsaam betoog.&rsquo;n Sterk polisieteenwoordigheid is gehandhaaf.