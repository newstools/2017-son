DIE Baaise polisie is glad nie impressed met die gewelddadige betogings van inwoners van Ikam&shy;vali&shy;hle en Wells Estate nie.Dit is omdat dit onskuldige motoriste se lewe in gevaar stel. Inwoners van die twee woonbuurte het Dinsdag vroegoggend begin betoog.Hulle het ook paaie met brandende tyres en voorwerpe versper.Die betogers was aanvanklik in twee groepe, maar het saamgesmelt en hul betogings na die N2-snelweg net voor die Addo-afrit gevat.Voertuie, insluitend polisievoertuie, is met klippe en petrolbomme gegooi. &rsquo;n Ambulans is ook beskadig, waarna die nooddienspersoneel self die brand moes blus.Kapt. Andr&eacute; Beetge, &rsquo;n polisiewoordvoerder, het voorheen aan Son ges&ecirc; die moeilikheid het begin toe die balju 80 uitsettingsbevele aan inwoners van Wells Estate beteken het.Inwoners van Ikamvalihle het betoog oor hulle ontevrede is met &rsquo;n behuisingsprojek in hul buurt.&ldquo;By die taxi-staanplek in Ikamvalihle is &rsquo;n bus van Algoa Bus en &rsquo;n taxi met klippe en brandende voorwerpe bestook. Later is n&oacute;g &rsquo;n Algoa-bus op die Coega-pad uitgebrand.&rdquo;Beetge het ges&ecirc; die betogings het tot laat Dinsdagaand aangehou. Twee voertuie is op die N2 heeltemal uitgebrand en ander voertuie op die Addo-pad beskadig.&ldquo;Sewe sake van openbare geweld, asook twee sake van die beskadiging van infrastruktuur, is geopen.&rdquo;Beetge het ges&ecirc; gister was daar geen gewelddadige voorvalle in die gebied nie.&ldquo;Dinge het vandag (gister) rustig verloop, hoewel die gevoel redelik gespanne is.&ldquo;Ons het polisiebeamptes ontplooi wat heeltyd op die toneel is vir ingeval.&rdquo;Die Motherwell-polisiegroep se bevelvoerder, genl.maj. Dawie Rabie, het ges&ecirc; daar is &rsquo;n verskil tussen betogings en die gooi van klippe en brandende voorwerpe na bewegende voertuie.Rabie meen daar is &rsquo;n risiko dat onskuldige motoriste ernstig beseer kan word of kan doodgaan.&ldquo;Ons sal die video (beeldmateriaal) hersien met die doel om die betrokke verdagtes en opstokers te identifiseer om hulle te laat boet,&rdquo; het Rabie ges&ecirc;.Die provinsiale polisiekommissaris, lt.genl. Liziwe Ntshinga, het ges&ecirc; die onregmatigheid sal nie geduld word nie en bykomende hulpbronne is gestuur om die plaaslike polisie by te staan om die geweld in toom te hou.&ldquo;Die SAPD moet die regte van alle burgers beskerm en ons sal dit nie duld as betogers eiendom beskadig of onskuldige mense beseer nie.&ldquo;Betogers moet gearresteer en vervolg word,&rdquo; het Ntshinga afgesluit.