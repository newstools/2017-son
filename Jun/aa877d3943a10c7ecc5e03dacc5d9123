DIE Baaise &ldquo;woonstelle van die hel&rdquo; in Sidwell het nuwe hoop gekry nadat die eerste veiligheidshuis daar geopen is. Bright Eyes Safety Haven het verlede week amptelik by die Kudu- en Impala-woonstelblok in &shy;Sidwell oopgemaak. Son het vroe&euml;r berig dat dwelms, misdaad en prostitusie volop is by die woonstelle. Die handjievol wetsgehoorsame inwoners moet soos gevangenes in hul eie flats leef. Die veiligheidshuis is daargestel vir kinders en ander weerloses wat weens di&eacute; euwels alternatiewe verblyf benodig.Daarom het die Algoapark-gemeenskapspolisi&euml;ringsforum (GPF), die polisie, Pop-Up, inwoners van die woonstelle, en &rsquo;n paar Baaise besighede koppe bymekaar gesit om alles moontlik te maak. Eddie Alexander, voorsitter van die GPF, het die opening as &rsquo;n vreugdevolle viering beskryf. Braam Botha van Pop-Up het daarna die program oopgemaak met &rsquo;n gebed. David Lewis, die eienaar van &shy;Whethu Trading, is opgewonde oor die positiewe veranderinge wat voorl&ecirc;. Lewis het aangebied om die woonstel se huur vir die eerste jaar te betaal. &ldquo;Hy het ook meubels geskenk aan die veiligheidshuis en daarvoor is ons baie dankbaar,&rdquo; het Alexander ges&ecirc;. Hardwick van Zyl, &rsquo;n onafhank&shy;like marshall wat aangestel is om permanent by die woonstelle te werk, het ges&ecirc;: &ldquo;Vandag voel ons so trots hierop en dit wys jou net hoe goed die Here is.&rdquo;Sonet Niemann (organiseerder van die veiligheidshuis) het ges&ecirc; sy is passievol oor gemeenskapswerk. &ldquo;Ons is &rsquo;n paar inwoners hier naby die veiligheidshuis en so het ons begin inspring om te help.&rdquo;