DIE room van die Wes-Kaap se o. 23-sokkertalent is die volgende vier dae op die Stephen Reagon-sportterrein in Westridge, Mitchells Plain, in aksie.Die sokkerklub Kenpark United bied sy baie gewilde Arising Stars-toernooi vir die sewende keer aan.Daar was aanvanklik groot onsekerheid oor die beskikbaarheid van speelvelde in die Mitchells Plain-gebied, maar die plaaslike sokker&shy;owerhede in West&shy;ridge het besluit om die sokker te laat voortgaan.Die tekort aan water in die Kaap maak dit tans moeilik om sportvelde in die Moederstad behoorlik in stand te hou.Die gasheerklub, Kenpark United, skop die verrigtinge 18:30 af met &rsquo;n stryd op The Oval teen Bayhill United.Daarna gaan n&oacute;g vyf wedstryde op dieselfde sokkerveld volg.&rsquo;n Nuwe kampioen word vanjaar aangewys nadat verlede jaar se top-span, Morgenster United, hom onttrek het.Net 30 (pleks van 32) spanne neem vanjaar deel, nadat Trinitarian ook besluit het om nie deel te neem nie.Die driemalige wenner Glendene United sal weer een van die spanne wees om dop te hou.&rsquo;n Ander voormalige wenner wat ook weer gaan probeer, is Ikapa Sporting.Glendene se eerste wedstryd is vandag 20:45 teen Stanturf United van Mitchells Plain.Die algehele wenner van hierdie kompetisie ontvang prysgeld van R10 000, &rsquo;n beker en medaljes.