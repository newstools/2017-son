SY BEENDERE is nooit gevind nie, maar sy nakomelinge wil seker maak sy siel is waar dit hoort &ndash; Suid-Afrika.Chief David Stuurman, &rsquo;n Khoi-San-leier, het in 1830 in Sydney, Australi&euml;, gesterf.Nou, amper twee eeue n&aacute; sy dood, gaan sy afstammelinge &rsquo;n ritueel uitvoer om hom huis toe te bring.&ldquo;In ons kultuur het ons baie leiers en chiefs gehad,&rdquo; verduidelik Crawford Fraser, &rsquo;n Khoi-San en die voorsitter van die veldtog #Coloured&shy;nessMustFall.&ldquo;Chief David Stuurman se beendere kon nie gevind word nie.&ldquo;So die chiefs het besluit om daarheen (Sydney toe) te gaan.&rdquo;Khoi-Sanmense en leiers het Saterdag van die Suid-Einde-museum na die Port Elizabeth-lughawe gestap om die afvaardiging wat Sydney toe gereis het, te gaan afsien en voorspoed toe te wens.Die eerste doel van di&eacute; staptog was om &rsquo;n boodskap teen kolonialisme aan motoriste oor te dra.Die banner wat hulle gedra het, het gelui: &ldquo;Kolonialisme was nie net sleg nie, maar ook demonies en boos #FireZille&rdquo;.Fraser het ges&ecirc;: &ldquo;Dit is weens kolonialisme dat ons sonder &rsquo;n identiteit is.&ldquo;Dit is weens kolonialisme dat ons vaders doodgemaak, ons ma&rsquo;s verkrag en ons kinders as slawe gebruik is.&ldquo;Di&eacute; boodskap is gerig op die DA-lid Helen Zille se uitlatings oor kolonialisme op Twitter.&rdquo;Die tweede doel van die program was om die afgevaardigdes na Sydney, Australi&euml;, te stuur om die spirit van chief David Stuurman na sy geboorteland terug te bring.&rsquo;n Seremoni&euml;le ritueel gaan Vrydag op Jeugdag gehou word om Stuurman se siel huis toe te stuur.