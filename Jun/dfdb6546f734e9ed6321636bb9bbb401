KAALVOET heelpad.Dis die koue waarheid vir &rsquo;n groep plaaskinders van Kraaifontein wat tevergeefs wag vir gratis skoolskoene.Kathleen Forbes (65) van Kraaifontein s&ecirc; haar hart gaan uit na die groepie kinders wat kaalvoet of met ander skoene in die koue en nat skool toe moet gaan. &ldquo;Hulle kom van &rsquo;n klein plaas. Ek het toe uitgevind van die Hope-inisiatief wat nuwe skoolskoene aan arm kinders skenk. &ldquo;Ek het die organisasie se stigter, Sabastian Haricombe, gekontak en gevra of daar &rsquo;n manier is om die kinders te help,&rdquo; vertel Forbes.Volgens haar het Haricombe belowe om te help en ges&ecirc; sy moet na die kinders se skole gaan en die kontaknommers van die prinsipale kry.&ldquo;Ek het alles gedoen wat hy vir my gevra het, maar dit was die laaste wat ek van hom gehoor het. &ldquo;Ek is baie teleurgesteld oor wat hy gedoen het, want die kinders het so uitgesien na hul nuwe skoene.&rdquo;Haricombe stem nie saam met Forbes nie. &ldquo;Sy het my gebel en ek het vir haar ges&ecirc; dat ek die nommers van die prinsipale van die skole moet kry.&ldquo;Ek kan jou verseker dat sy haar eie ding gedoen het om die kinders voor die tyd te belowe hulle sal skoene kry.&ldquo;Nou sit hulle druk op my, maar ek het nie nou fondse beskikbaar nie. &ldquo;Ons moet nou weer nuwe donateurs on board kry.&ldquo;Maar die mense verstaan nie daai nie. Hulle wil h&ecirc; ek moet dadelik kom as hulle bel.&rdquo;