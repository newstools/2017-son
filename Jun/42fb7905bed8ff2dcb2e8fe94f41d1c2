STAKENDE vullisverwyderaars of di&eacute; wat op &rsquo;n go slow is, voltooi ondanks dreigende tugstappe steeds nie verwyderingsrondes nie.D&iacute;t is die bevestiging wat Johann Mettler, stadsbestuurder van die Nelson Mandelabaai-metro, gister gegee het.Gevolglik is die Metro se ingrypingsplan, ingevolge waarvan diensverskaffers vullis smiddae verwyder, steeds van krag. Die Metro se jongste betalingsaanbod aan stakende werkers is verlede week bekend gemaak en is as finaal beskryf. En as vullisverwyderaars nie werk nie, sal hulle nie betaal word nie.S&oacute; het Athol Trollip, uitvoerende burgemeester, op sosiale media bevestig.Hy het benadruk die Metro sal dissiplin&ecirc;r optree teen werkers wat nie gegronde redes vir hul afwesigheid kan gee nie.Die vullisverwyderaars se staking en go slow hou reeds weke aan.Boonop het onderhandelings tussen die munisipale vakbond Samwu en die Metro &rsquo;n dooie punt bereik.Die Metro se aanbod van agt betaalde werksure en &rsquo;n onbetaalde etensuur is deur Samwu verwerp.Trollip het ges&ecirc; die uurlikse vergoedingskoers vir die Metro se vullisverwyderaars is 20% meer as in Metro&rsquo;s soos eThekwini en Kaapstad.Sibongile Dimbaza, &rsquo;n munisipale woordvoerder, het ges&ecirc; oortyd op meer as die nege-uur-werkdag moet by die toepas&shy;like amptenare aangemeld word.Die onre&euml;lma&shy;tige betaling van oortyd van Oktober 2016 tot 31 Januarie 2017 word ook nog deur die Metro ondersoek.Die werkers dring aan op toelaes wat die Metro glo aan hulle verskuldig is.Intussen verloop die ingrypingsplan, ingevolge waarvan diensverskaffers gebruik word om vullis te verwyder, glo goed.Vullisverwydering het glo Vrydag in die Northerns begin en &rsquo;n bykomende wheelie bin-diens is in plek.Die Metro het teen gister glo met 100% verwydering oral in die Metro begin, aldus Trollip.Die ANC in die Metro het gister gewaarsku hy verwag dat alle vullis in veral arm gebiede en townships binne dae verwyder moet word.Gift Ngqondi, ANC-streekwoordvoerder, s&ecirc; die party sal gemeenskappe wat hom steun, mobiliseer om onverwyderde vullis voor die stadsaal te stort.