AS DIT nie vir An&shy;thony Keswardts van Booysenpark was wat die babatjie uit die bosse gered het nie, was hy waarskynlik nou dood.Keswardts vertel hoe hy Maandagoggend afgekom het op &rsquo;n pasgebore babaseuntjie langs die R75 naby Algoapark in die Baai.&ldquo;Ek was Maandag op pad werk toe. Toe ek by die Steers in Algoapark kom, het ek twee mans langs die pad sien staan. &ldquo;Hulle het paniekerig gelyk en toe voor my kar ingespring. &ldquo;Ek het toe van die pad afgetrek om te hoor wat hul storie is.&rdquo; Die mans het toe aan Keswardts ges&ecirc; daar l&ecirc; &rsquo;n baba in die bosse, maar hulle weet nie of die baba lewe nie en hulle was te bang om te kyk.&ldquo;Ek het toe dadelik uit my kar gespring en na die babatjie toe gehardloop. Die babatjie was doodstil, maar het nog gelewe en ek het hom gevat en styf teen my gehou vir body heat,&rdquo; s&ecirc; Keswardts. Toe hy aan die babatjie se gesiggie vat, het hy begin smile.Keswardts het &rsquo;n polisievrou wat die R75 gery het, genader en sy het by hulle gestop. Terwyl hulle gewag het vir backup, het paramedics opgedaag en ges&ecirc; sy liggaamstemperatuur is baie laag.Keswardts is self &rsquo;n pa en hy voel dat wie ook al die babatjie net so gelos het, nalatig was.Intussen het di&eacute; seuntjie in sy hart ingekruip.&ldquo;Ek gaan kuier elke dag by daai baby in die hospitaal en ek het al die opsies probeer sodat hy aangeneem kan word. &ldquo;Daar is prosesse wat gevolg moet word en dit kan lank vat. &ldquo;Die waglys van babas wat aanneembaar is, is glo ook baie lank.&rdquo; Kapt. Sandra Janse van Rensburg, &rsquo;n polisiewoordvoerder, het voorheen ges&ecirc; die polisie se eenheid gemoeid met gesinsgeweld, kinderbeskerming en seksuele oortredings ondersoek die saak.