DIE keurders het seker gemaak die Suid-Afrikaanse krieketkamp skarrel nie weer rond om &rsquo;n bykomende draaibouler op die nippertjie te ontbied nie.Keshav Maharaj, &rsquo;n linksdraaier, is daarom as die tweede spesialis-draaier in die Proteas se eendaagse groep vir die toer na Engeland ingesluit.Dit sal voorkom dat &rsquo;n draaier uit Suid-Afrika ontbied moet word as daar gunstige toestande vir die stadige boulers in Engeland sou opduik.Op die onlangse toer in Nieu-Seeland was d&iacute;t die geval toe Dane Piedt hom inderhaas by die toetsspan moes gaan aansluit.Die ervare bybreker Imran Tahir is die span se eerste keuse as draaier, maar Maharaj kan saam met Tahir ingespan word as daar blaaie in Engeland is wat die draaiers goedgesind is.Maharaj se rol sal dan wees om die lopies op te droog, met Tahir wat met sy aanvallende boulwerk die paaltjies sal probeer neem.Die Proteas speel volgende maand drie ODI&rsquo;s teen Engeland voordat die Champions Trophy in Junie begin.In die groep van 15 spelers is Maharaj die enigste wat nog nie eendaagse krieket vir Suid-Afrika gespeel het nie.Ervaring in die boulaanval is vir die keurders belangrik en daarom is die naatbouler Morn&eacute; Morkel ingesluit.Morkel het tien maande laas eendaagse krieket vir Suid-Afrika gespeel, maar het in die toetsreeks in Nieu-Seeland gewys sy rugbesering is iets van die verlede.Die keurderbaas, Linda Zondi, voel uit die 15 spelers kan die Proteas die regte kombinasies inspan om by alle speeltoestande die mas op te kom.&ldquo;Ons het oor die laaste twee seisoene min aan ons eendaagse groep verander.&ldquo;Die spelers het hul kant gebring en drie reekse agtereenvolgens gewen. Elke speler verstaan en ken sy rol in die groep.&ldquo;Maharaj het baie goed vir die toetsspan gedoen.&rdquo;