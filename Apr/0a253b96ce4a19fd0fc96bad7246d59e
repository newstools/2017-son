DAAR is dinge in die lewe wat &rsquo;n mens maklik kan vergeet. Dan is daar weer dinge wat vir altyd in jou onderbewussyn bly vassteek. Soos daai vernederendste oomblik wat jy beleef het. Daai dag toe jy gewens het die aarde moet jou insluk.Jy slaan byvoorbeeld neer in &rsquo;n vol winkelsentrum. Dit kan &rsquo;n angswekkende oomblik vir jou wees.Maar soms kan jou vernederendste oomblik &rsquo;n bietjie komies wees, soos di&eacute; dag toe ek gewens het dat ... &rsquo;m ... die wind my moet wegwaai.Dit was d&oacute;&eacute;r in die vroe&euml; ne&euml;ntigs. Ek was, jonk, sexy (noggie so in seksies nie), na&iuml;ef en het in Pretoria gewerk. Ek dwaal toe een Saterdagoggend in die strate van ons hoofstad rond.Hoekom ek nou juis d&aacute;&aacute;rdie dag gekies het, weet nugter alleen. Want daardie spesifieke dag, toe waai daar &rsquo;n stormsterk wind. Dit het gelyk asof die Kaapse dokter daar in die Noorde kom inloer het.En so in my na&iuml;ewe gedagtes dink ek die wind kan mos maklik die massiewe, ho&euml; geboue hier in die middestad omwaai.En met di&eacute; gedagte in my agterkop gaan sit ek in &rsquo;n parkie, verskans agter &rsquo;n muurtjie en eet my bakkie pap en vleis wat ek iewers gekoop het. En reg oorkant die straat toring die imposante 150 m ho&euml; gebou van die Suid-Afrikaanse Reserwebank bo my kop die lug in.En so sit ek rustig my kos en eet. Ingedagte en al kouend kyk ek mos toe op ...Dis toe dat ek sien hoe &rsquo;n buitengewone gebeurtenis hom hier voor my afspeel &ndash; die Reserwebank-gebou is besig om te kantel. En d&iacute;t na my kant toe. Die wind is so wragtig besig om die gebou om te waai! gaan dit deur my gedagtes.Toe skop my oor&shy;lewingsinstink in.Kyk, ekke kan mossie hier so ver van my ouerhuis af sat gaan nie.&ldquo;Pasop! Die gebou val!&rdquo; gil ek uit volle bors aan die verbygangers. Ek demonstreer terselfdertyd my beste duikrol uit die pad van die vallende gebou sodat jy net pap en vleis sien spat.D&aacute;&aacute;r l&ecirc; ek toe nerf-af en seer in die pad terwyl die omstanders my geskok en verbaas aanstaar.Ek loer toe rond op soek na die puin van die gebou. Maar d&aacute;&aacute;r staan die Suid-Afrikaanse Reserwebank nog net so in een stuk met die wolke wat hoog bo-oor hom verby sweef &ndash; en d&iacute;t het die effek geskep van &rsquo;n vallende gebou.Wind, waai my weg, asseblief, gaan dit toe deur my gedagtes.Toe daar &rsquo;n gegiggel onder die omstanders opklink, spring ek toe vinnig daar op en hardloop soos die ... &rsquo;m ... wind daar weg!