DIE Shoprite-groep het &rsquo;n groot verlies gely toe drie van sy winkels in &rsquo;n brand verwoes is.Die Hungry Lion-hoendereetplek en die Shoprite Liquors-winkel het heeltemal in vlamme opgegaan.Die Shoprite-supermark het net &aacute;l sy tille en die Money Market-dienstoonbank in die brand verloor.Die brand het Maandag omstreeks 17:30 by die Shoprite-inkopiesentrum op die hoek van Russell- en Porterstraat in Worcester ontstaan.Gister by Son se besoek aan die sentrum was die brandondersoekspan besig om die toneel te fynkam.Shoprite se werknemers het verdwaas rondgestaan omdat hulle nie geweet het watter kant toe nie.Volgens een van die werknemers, wat anoniem wil bly, het hulle geweet van die brand, maar die bestuur het hulle nie laat weet om tuis te bly nie.&ldquo;Ons weet ook nie hoe ons nou gaan maak en waar ons nou gaan werk nie.&rdquo;Die werknemer het Son vertel die produkte is nie beskadig nie, maar dis wel met rook bedek.Terwyl Son se joernalis op die toneel was, het een van die winkelbestuurders nader gestap en die werkers gevra om te help om die produkte in die lorries te laai.Hy het ges&ecirc; hulle gaan die produkte na sekere van hul ander winkels neem.Jeanetta Isaacs, &rsquo;n inwoner van Worcester, moes maar in haar spore omdraai toe sy haar maandelikse shopping wou kom doen.Isaacs vertel toe sy gisteroggend by die winkel aankom, het sy gesien dit het uitgebrand.&ldquo;Ek sal maar nou my kosgoed by U-Save moet gaan koop. Hulle is mos darem &rsquo;n bietjie cheaper,&rdquo; s&ecirc; Isaacs.Kapt. FC van Wyk, polisiewoordvoerder, s&ecirc; die polisie in Worcester het &rsquo;n anonieme oproep ontvang wat hulle meegedeel het daar het &rsquo;n brand by &rsquo;n inkopiesentrum ontstaan.Van Wyk s&ecirc;: &ldquo;Lede van die polisie en die brandweer het die toneel besoek.&ldquo;Verskeie winkels is in die brand verwoes.&ldquo;Die brand is eers laat die aand deur die brandweer geblus.&ldquo;Geen beserings is as gevolg van die brand aangemeld nie.&ldquo;Die waarde van die skade is nog nie bekend nie.&rdquo;Kapt. van Wyk s&ecirc; die hoeke van Porter-, Russell-, Adderley-, Napier- en Hoogstraat is deur die provinsiale verkeer toegemaak.&rsquo;n Saak van brandstigting word ondersoek, voeg die kaptein by.