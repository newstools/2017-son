DIE nuwe president en sy uitvoerende komitee is in beheer van die Oostelike Provinsie-rugbyunie (OPRU), maar die unie is steeds onder administrasie.Dit is die bevestiging wat Andr&eacute; Rademan, die OPRU se president, gister aan Son gegee het.Die unie is al byna &rsquo;n jaar lank onder die administrasie van die Suid-Afrikaanse Rugbyunie (Saru).Dit is nadat die vorige president, Cheeky Watson, die hulp van rugby se moederliggaam ingeroep het.Monde Tabata is toe aangestel as administrateur.Rademan wou dit gister baie duidelik maak dat hy en sy uitvoerende komitee beslis beheer oorgeneem het, maar dat dit &rsquo;n proses is om onder administrasie uit te kom.&ldquo;Ons het reeds ons strategiese beplanning voltooi en sal nou sakeplanne opstel en daarna begrotings. Daarna volg die inwerkingstelling van al die dinge.&ldquo;Wanneer ons bewys als is in orde en die unie is finansieel sterk, kan die administrasie gelig word,&rdquo; verduidelik Rademan.Andy Colquhoun, &rsquo;n Saru-woordvoerder, het bevestig Saru se uitvoerende raad moet ingevolge Saru se grondwet besluit die OPRU se finansies is in orde. Eers daarna kan die administrasie gelig word.Boonop het die Nelson Mandelabaai-metro nog &rsquo;n jaar onder Saru-administrasie as &rsquo;n voorvereiste vir &rsquo;n belegging in die unie gestel. Die burgemeesterskomitee het &rsquo;n voorstel goedgekeur vir die oorbetaling van R15 miljoen om die OPRU van likwidasie te red.Die geld sal oorbetaal word aan die likwidateur van die unie se sakevleuel, OP Rugby.Die Metro moet nog die voorstel goedkeur.Die unie skuld die sakevleuel, waarin hy die 100%-aandeelhouer is, sowat R15 miljoen.Saam met die Metro se belegging volg &rsquo;n onderneming van Saru dat drie toetse in die Nelson Mandelabaai-stadion gespeel sal word. Rademan het ges&ecirc; daar is reeds met die likwidateurs vergader en die Metro kan nie Saru-administrasie afdwing nie.Hy meen wel daar was &rsquo;n vertrouensbreuk tussen die Metro en die vorige OPRU-bestuur en deur gesprekvoering sal die vertroue herstel word.