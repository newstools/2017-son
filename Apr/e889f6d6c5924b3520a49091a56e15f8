HEIDELBERG. &ndash; Nagenoeg 250 woedende inwoners het Maandag voor die landdroshof saamgedrom toe Virgil Pretorius vlugtig verskyn het.Hy was in die hof op aanklag van die moord op Candice Alberts (33), die ma van sy 21 maande oue seun. Pretorius (31), &rsquo;n konstabel by die plaaslike cop shop, word aangekla van Alberts se moord.Dit kom nadat haar lyk sowat 1,5 km van die R322 (Witsand-pad) by die Renosterfontein-afdraai onder bosse gevind is.Sy is met &rsquo;n elektriese draad verwurg en met &rsquo;n skerp voorwerp verskeie keer gesteek.Die hof was stampvol.Pretorius het afgemat voorgekom. Hy bly in aanhouding tot sy volgende verskyning Dinsdag.Hy word in die polisieselle in Riversdal aangehou.Die slagoffer het Donderdag vermis geraak nadat hy haar glo met haar ma se motor by die werk sou aflaai.Sy het egter nooit by die werk opgedaag nie.Hy het glo aan haar ouers volgehou hy het haar by die werk afgelaai.Voordat die hofverrigtinge begin het, het Candice se ma, Cathy, uit die hof gehardloop en geskree: &ldquo;Ek wil hom nie sien nie.&rdquo;Die paartjie het glo &rsquo;n baie stormagtige verhouding gehad.Gewapende polisielede was gedurende die verskyning in die hof teenwoordig.Volgens lt.maj. Jeremy Lewak, die polisiestasie&shy;bevelvoerder, was dit net vir Pretorius se veiligheid aangesien inwoners woedend is.Die begrafnisdiens is Sondag 09:00 in die Slang&shy;rivier-gemeenskapsaal.&rsquo;n Roudiens word vandag 19:00 in haar ouerhuis in Vleidam gehou.