DIE Stormers gaan Saterdag die perd weer opsaal en probeer om geskiedenis te maak.S&oacute; het Robbie Fleck, afrigter van die Stormers, ges&ecirc; nadat die Lions sy span se onoorwonne rekord in die Superrugby-reeks Saterdagaand op Nuweland tot &rsquo;n einde gebring het.Die Lions was met 29-16 baas nadat hulle rustyd met 22-13 voor was.Volgens Fleck is dit beslis nie ideaal om vlak voor &rsquo;n oorsese toer te verloor nie, maar hulle beskou dit as &rsquo;n gulde geleentheid om sake Saterdag weer reg te stel teen die onoorwonne Cru&shy;saders in Christchurch.Hy s&ecirc;: &ldquo;Ons het nog nooit in Christchurch gewen nie. Dis &rsquo;n nuwe uitdaging vir ons. Die belangrikste ding is om te leer uit die nederlaag teen die Lions.&ldquo;Ons moet weer die perd opsaal en onsself positief instel vir die naweek se groot kragmeting.&rdquo;Die Stormer-breier glo dit was net &rsquo;n kwessie van tyd voordat die nederlaag die een of ander tyd sou kom.&ldquo;Die Superrugby-reeks is die moeilikste kompetisie in die w&ecirc;reld as jy die reis en die gehalte van die opposisie in ag neem. Ons vat die nederlaag teen die Lions as een op die kennebak en beweeg aan.&ldquo;Hulle het dieselfde klas van laas jaar gewys. Elke week kom jy teen baie goeie spanne te staan. Ons sal nou goed moet reis en &rsquo;n geleentheid kry om teen &rsquo;n onoorwonne span te speel.&rdquo;Fleck het besluit om die ervare Nieu-Seelandse senter Shaun Treeby by sy toergroep in te sluit.Buiten die Crusaders gaan die Stormers ook die Highlanders in Dunedin en die Hurricanes in Wellington aandurf.Net soos die Kapenaars het die Hurricanes tot dusver net een van hul sewe wedstryde verloor. Die Highlanders het vier van hul sewe kragmetings in vanjaar se kompetisie verloor.&ldquo;Die toer gaan uitdagend wees. Ons weet egter wat om te verwag omdat ons al baie in die verlede getoer het. Ons beplan ons week ver vooruit,&rdquo; het Fleck bygevoeg.DIE STORMERS SE TOERGROEP IS: Bjorn Basson, Nizaam Carr, Kurt Coleman, Jan de Klerk, Pieter-Steph du Toit, Dan du Plessis, Robert du Preez, Dewaldt Duvenage, Eben Etzebeth, JC Janse van Rensburg, Oli Kebble, Cheslin Kolbe, Siya Kolisi, Dan Kriel, Dillyn Leyds, Wilco Louw, Frans Malherbe, SP Marais, Bongi Mbonambi, Sikhumbuzo Notshe, Ramone Samuels, Shaun Treeby, Chris van Zyl, Alistair Vermaak, Jano Vermaak, EW Viljoen, Cobus Wiese.