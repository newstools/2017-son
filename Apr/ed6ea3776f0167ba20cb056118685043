VAN apartheidstryder en redder van rugby in die Oostelike Provinsie tot die verval van die unie en uiteindelike arrestasie.Dis die verhaal van Cheeky Watson, oud-president van die Oostelike Provinsie-rugbyunie (OPRU).Watson het in 2008 as president oorgeneem en in sy tyd Superrugby, deelname aan die Premierliga van die Curriebeker, toetse en die W&ecirc;reldsewesreeks na die Baai gebring.Nadat die Southern Kings egter einde 2013 uit die Superreeks geboender is, het die wiele begin afval, veral omdat Watson nie borgskappe kon verseker nie.In April verlede jaar is di&eacute; unie onder die administrasie van die Suid-Afrikaanse Rugbyunie (Saru) geplaas.Dit het beteken dat Watson en sy uitvoerende komitee nie meer enige gesag gehad het nie.In Augustus is OP Rugby, die sakevleuel van die unie, ook onder finale likwidasie geplaas.Die administrasie van die South&shy;ern Kings, die unie se Superrugby-franchise, is boonop deur Saru in die vorm van die maatskappy SA Superrugby (SASR) oorgeneem.Watson het in die laat 1970&rsquo;s as stryder teen apartheid en vir nie-rassige sport op die voorgrond getree.Sy talent as vleuel het hom &rsquo;n ster vir die OP-span gemaak.Dus het hy in 1976 ook vir die Junior Springbokke uitgedraf.In 1976 het hy ook &rsquo;n uitnodiging om aan die Springbok-proewe deel te neem, van die hand gewys en hom by die Spring Rose-rugbyklub in New Brighton aangesluit.In 2012 is Watson vir sy stryd teen apartheid en vir nie-rassige sport beloon toe pres. Jacob Zuma hom op Vryheidsdag met &rsquo;n nasionale orde vereer het.Zuma het Watson die orde van Ikhamanga (silwer) toegeken.