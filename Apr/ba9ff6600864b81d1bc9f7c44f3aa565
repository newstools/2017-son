DIE trane het Vrydag vrylik oor &rsquo;n tiener se wange gerol toe sy duisende Baaienaars toegespreek het oor bloedvergieting in die stryd teen apartheid.Mense van reg oor die Nelson Mandelabaai-metro het daar op die Vuyisili Mini-plein voor die stadsaal saamgetrek om &rsquo;n beroep op pres. Jacob Zuma te doen om te bedank.Die massasaamtrek is deur die Save South Africa-veldtog gere&euml;l en was een van net twee wat in die Metro goedgekeur is. &rsquo;n DA-saamtrek op Njoli-plein in KwaZakhele is ook goedgekeur, maar het glo nie groot aftrek gekry nie.Olwethu Mboniswa (17), &rsquo;n gr. 12-leerder van die Ho&euml;rskool Alexander Road in die Baai, s&ecirc; Zuma is besig om die land se demokrasie eiehandig te laat verbrokkel.&ldquo;D&iacute;t is nie waarvoor ouers en grootouers geveg het nie. Bloed is vergiet en lewens verloor vir die demokrasie &ndash; een man kan nie sy eie gulsigheid bo die welstand van die mense stel nie.&ldquo;Di&eacute; man (Zuma) ken nie meer die verskil tussen reg en verkeerd nie, en hy gee nie om vir die mense van die land nie. Ons kan nie langer stilbly nie &ndash; korrupsie kan nie ons land regeer nie,&rdquo; het sy ges&ecirc;.Andile Ngqungqutha, leier van &rsquo;n nie-regeringsorganisasie in Soweto, het gewaarsku Zuma moenie alleen &aacute;l die skuld dra nie.Volgens hom is die land vol regeringsleiers wat net bekommerd is oor hul &ldquo;pense&rdquo; en &ldquo;beursies&rdquo;, en wat van die armes vergeet het.Hy&rsquo;t &rsquo;n beroep op Suid-Afrikaners gedoen om saam te staan teen leiers wat net kan lei as daar chaos is &ndash; en dat aan die drome van wyle pres. Nelson Mandela vasgeklou moet word.Khusta Jack, Save South Africa se plaaslike sameroeper, het bevestig &rsquo;n reuse-optog word vir 27 April na die Dan Qeqe-stadion in Zwide beplan. Jack s&ecirc; in Zuma het die ANC aan die land &rsquo;n polities ongeletterde president gegee met die doelwit om swart en wit mense te verdeel.Hy vra dat almal saamstaan en s&ecirc; dis elke Suid-Afrikaner se plig om na n&oacute;g mense uit te reik in die stryd teen Zuma. Sipho Pityana, Save South Africa se nasionale sameroeper, het Dinsdag in die Baai ges&ecirc; Zuma het die land en die ANC uitverkoop en sy onlangse kabinetskommeling is gedoen om hom met mense te omring wat hom ondersteun.Pityana het veral verwys na die vervanging van Pravin Gord&shy;han met Malusi Gigaba as minister van finansies.Kol. Priscilla Naidu, &rsquo;n polisiewoordvoerder, het bevestig geen voorvalle van geweld is deur die loop van die dag in die Metro aangemeld nie.