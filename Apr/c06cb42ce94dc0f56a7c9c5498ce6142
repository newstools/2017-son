MOENIE bang wees om te s&ecirc; hoe jy voel nie. Soms is daar dinge waaroor jy baie on&shy;gemaklik is, maar jy is te bang om iets daaroor te s&ecirc; en dan werk jy jou net op daaroor. Dis veral moeilik wanneer jy &rsquo;n probleem met iemand het wat ouer is, soos jou ouers of &rsquo;n gesiende figuur soos jou onnie of pastoor. Maar &rsquo;n mens moet leer om jou mond oop te maak &ndash; natuurlik op &rsquo;n mooi manier.Ek sal dit nooit vergeet nie. Ek het by die skool &rsquo;n probleem gehad, maar my ma het nooit daarvan geweet nie omdat ek nie vir haar &rsquo;n oorlas wou wees nie.Uiteindelik is ek amper aangerand &shy;sonder dat my ma daarvan geweet het. Maar ek wou ook nie bang lyk nie, toe hou ek my maar sterk. Dit is hoe jy moeilikheid kan optel. In &rsquo;n ander voorval het my een onderwyser die werk nie so lekker verduidelik nie. Niemand wou hom toe s&ecirc; nie en almal in sy klas het sleg gedoen. Die regte ding was natuurlik om eendag n&aacute; die klas vir die onnie te s&ecirc; ons verstaan nie so mooi wat aangaan nie. Ons moes hom gevra het om die werk weer te verduidelik.Dieselfde geld as jou ma iets s&ecirc; wat jou baie seermaak . . . Praat tog met haar daaroor.Soms besef mense nie hoe hul woorde of gedrag jou as persoon affekteer nie. Soms weet mense bloot net nie van die dinge wat in jou lewe aangaan nie omdat jy dit vir jouself hou. Dalk kan daai persoon sy of haar gedrag teenoor jou verander as jy net jou mond opmaak.Die sleutel is om op &rsquo;n mooi manier vir iemand te s&ecirc; wat pla. Jy sal nie weet as jy nie probeer nie. Mwah!