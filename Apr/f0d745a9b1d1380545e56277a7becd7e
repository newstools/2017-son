DRIE openbare-gesondheidsbeamptes is in die sop nadat hul laptops gekonfiskeer is om te kyk met watter onheilig&shy;hede hulle besig is.Die Nelson Mandelabaai-munisipaliteit se burgemeester, Athol Trollip, s&ecirc; laat Vrydagaand het die metropolisie, lede van interne oudit en die forensiese afdeling hulle gehaas na die betrokke amptenare se privaat huise. Hi&eacute;r het hulle die laptops gekonfiskeer. Forensiese toetse word tans gedoen op di&eacute; laptops, wat munisipale eiendom is.&ldquo;Die administrasie het &rsquo;n nommer ge&iuml;dentifiseer waarmee onre&euml;lmatige inbetalings en fakture onlangs gemaak is, spesifiek in die openbare-gesondheid-direktoraat,&rdquo; s&ecirc; Trollip. Dit het tot die skorsing van &rsquo;n munisipale werknemer laat verlede week gelei.Dit is hoekom die stads&shy;bestuurder, Johann Mettler, gevra het dat die laptops terug&shy;gebring word.Trollip waarsku: &ldquo;Die nuwe regering in Nelson Mandelabaai het beloof om korrupsie en bedrog te stop. &ldquo;Alle munisipale beamptes, gekose verteenwoordigers en gekontrakteerde diensverskaffers wat skuldig bevind word aan sulke aktiwiteite, sal intern aangekla en vervolg word.&rdquo; Ingevolge die Wet op die Voorkoming en Bestryding van Korrupte Aktiwiteite sal dit by die SAPD aangemeld word sodra die munisipale interne ondersoeke afgehandel is.&ldquo;Ons is nou in &rsquo;n ander fase van ondersoeke oor ernstige bewerings van korrupsie in verskeie direktorate.&rdquo;Trollip beplan om m&ocirc;re &rsquo;n mediakonferensie vir die publiek te hou oor die vordering van die sake.