DIE krake in die Storm&shy;ers se mondering is besig om te wys.En as die Kapenaars nie vinnig met &rsquo;n regrukpoging kom nie, wag daar n&oacute;g slae op hul toer in Nieu-Seeland.Die Stormers is Saterdag met 24-57 deur die Crusaders in Chisthchurch weggeblaas.Die vorige week is Robbie Fleck (afrigter) se span met 16-29 deur die Lions op Nuweland uitoorl&ecirc;.Die Stormers het dus nou twee agtereenvolgende neder&shy;lae agter die blad.Die Kaapse franchise kom di&eacute; naweek te staan teen die Highlanders in die Forsyth Barr-stadion in Dunedin.Die Highlanders het Sater&shy;dag met die Jaguares in Invercargill afgereken (40-15).Fleck het die naweek gewaag om die Springbok-slot Pieter-Steph du Toit uit &shy;posisie op flank te laat speel in die plek van Siya Kolisi, sy kaptein.Kolisi behoort di&eacute; naweek egter terug te keer om die span aan te voer. Die kaptein is een van die Springbokke wat ruskans gekry het.Die Kapenaars moes die belowende senter Dan du Plessis en die veelsydige voorspeler Cobus Wiese gister huis toe stuur.Dis omdat albei spelers skouerbeserings opgedoen het.Aangesien die slot Chris van Zyl harsingskudding opgedoen het, sal hy die wedstryd teen die High&shy;landers misloop.Fleck het besluit om die slot JD Schickerling en die losvoorspeler Kobus van Dyk te ontbied om hulle by die groep in Nieu-Seeland aan te sluit.Oor die uitdaging wat voorl&ecirc;, s&ecirc; Fleck: &ldquo;Ons het altyd geweet dit gaan &rsquo;n moeilike toer vir ons wees.&ldquo;Die groep is baie jonk; net drie spelers het voorheen in Nieu-Seeland gespeel.&ldquo;Ons sal dus baie gou moet leer om in moeilike omstandighede op dreef te kom.&rdquo;