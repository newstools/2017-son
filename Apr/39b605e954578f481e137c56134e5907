N&Aacute; CHIPPA United se sewe agtereenvolgende segelose PSL-wedstryde moet hy Kaizer Chiefs Saterdag in die Mbombela-stadion aandurf.Die Chilli Boys het Dinsdagaand in die Nelson Mandelabaai-stadion met 0-0 teen Polokwane City gelykop gespeel. Dit kom net dae nadat hulle die einste City met 2-0 in &rsquo;n Nedbank Cup-stryd geklop het.Weens di&eacute; gelykop uitslag raak Chippa se kanse om die top-agt te haal nou al hoe skraler. Chippa het met &rsquo;n plek na 11de op die punteleer geval en het nou net sewe wedstryde in die liga oor. Die Chippa-afrigter, Dan Malesela, voel sy spelers was nie honger genoeg in die stryd teen Polokwane nie, maar hy voeg by beserings het ook &rsquo;n rol gespeel in die span se swak vertoning.&ldquo;Ongelukkig hou ons aan beserings opdoen en dit maak alles moeiliker. Ek het gedink ons begin selfvertroue optel, maar as die spelers beseer word, is hulle af en dit maak &rsquo;n impak op die res van die span,&rdquo; s&ecirc; hy. Diamond Thopola, die &shy;Bafana Bafana-verdediger, is steeds beseer en sal die wedstryd teen Chiefs misloop.Malesela bevestig ook dat Rhulani Manzini, sy doelskieter, weer beseer is. Hy het pas teruggekeer van sy tweede besering van die seisoen.&ldquo;Ek is nie seker hoe ernstig dit is nie, maar die gevoel is dat hy nie Saterdag sal kan speel nie. &ldquo;Dit is regtig &rsquo;n slag vir hom &eacute;n die span,&rdquo; gesels die afrigter.Daar is darem ook &rsquo;n brokkie goeie nuus vir die Chilli Boys voor Saterdag. Lerato Manzini, hul ander doelskieter, is weer beskikbaar nadat hy sy skorsing van twee wedstryde uitgedien het.