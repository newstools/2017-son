DIE Save South Africa-veldtog gaan sy hoofbyeenkoms m&ocirc;re ter viering van Vryheidsdag in die Baai aanbied.Dis die bevestiging wat Khusta Jack, plaaslike veldtog-organiseerder, gister gegee het.Die veldtog se Vryheidsdag-byeenkoms word van 11:00 af in die Dan Qeqe-stadion in Zwide gehou.Jack het ondersteuners gevra om reeds 09:00 op Njoli-plein in Kwazakhele byeen te kom en dan na die stadion te march.Onder die sprekers tel Sipho Pityana, nasionale Save South Africa-sameroeper, die voormalige Grondwethof-regter Zak Yacoob en die Anglikaanse biskop Nceba Nopece.Jack het ges&ecirc; die land moet saamstem en burgers moet hul stem laat hoor totdat pres. Jacob Zuma uit sy pos verwyder word.Hy het bygevoeg die nasie verwag steeds dat die ANC en sy alliansievennote &rsquo;n mosie van wantroue in Zuma sal steun &ndash; of hom self as president sal verwyder.Volgens Jack moet &rsquo;n oog gehou word op watter leier gekies sal word om Zuma op te volg.Hy het gewaarsku teen &rsquo;n &ldquo;Zuma-kloon&rdquo; of iemand wat aanvanklik voorkom of hy anders as die huidige president sal optree, maar dan nie daarby hou nie.&ldquo;Zuma is &rsquo;n hindernis in die skep van &rsquo;n beter samelewing &ndash; gevolglik kan &rsquo;n beter samelewing net geskep word wanneer hy weg is. Daar is &rsquo;n groeiende gevoel van rebellie teen staatskaping, korrupsie en beskerming in die Port Elizabeth-gebied.&rdquo;