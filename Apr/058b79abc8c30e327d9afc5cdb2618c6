&rsquo;N IDENTIESE tweeling wat &rsquo;n 80-jarige man in sy huis in Wellington vermoor het, het Vrydag lewenslange tronkstraf in die Wes-Kaapse hooggeregshof gekry. Edwin en Edwill Williams het uitdrukkingloos in die hof gelyk terwyl regter Janet McCurdie die twee lewenslange tronkstraf opl&ecirc; vir die moord op Yaseen Nichols.Hulle het ook elk 15 jaar tronkstraf gekry oor hulle hul slagoffer boonop beroof het. Die vonnisse sal saam loop.Laas maand het die hof die tweelingbroers (29) skuldig bevind aan moord en roof. Nichols is op 8 Mei 2014 ten volle geklee met die gesig na onder op sy bed onder &rsquo;n duvet aangetref. Hy is verwurg en beseer. &ndash; News24