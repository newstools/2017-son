SY BUURVROU is dood &ndash; net tien minute nadat hy haar in &rsquo;n openbaring voor sy geestesoog saam met haar afgestorwe familielede gesien het.Godfrey &ldquo;Die Profeet&rdquo; Banor (55) van Booysenpark in die Baaise noordelike gebiede s&ecirc; hy kan ook sien as iemand se hart vuil is van die lelike dinge in die w&ecirc;reld.Al is die toekoms volgens hom donker, kan mense steeds hul hart reinig en die gees van Jesus Christus inlaat sodat hulle wedergebore kan word.&ldquo;Daar is &rsquo;n donker toekoms, want ons pak dinge op die verkeerde manier aan. &rsquo;n Mens kan nie geweld met geweld beveg nie. Ons kort liefde.&rdquo;Banor het in die Paasnaweek sy eerste boek, Die Wedergeboorte deur Middel van Gees, bekend gestel. Banor s&ecirc; hy het dit geskryf nadat hy vyf openbarings ervaar het &ndash; insluitend openbarings van denkers en leiers van die verlede en watter impak hulle op die mensdom gehad het.In di&eacute; boek praat Banor oor ikone soos Nelson Mandela, Oliver Tambo, Nkosi Johnson en Martin Luther King.&rsquo;n Sakeman het Banor met die koste gehelp om die boek te laat druk.&ldquo;Dis nie enigiemand wat dinge kan sien nie. Dit is net di&eacute; wat rein van hart is wat Hom sal sien,&rdquo; s&ecirc; Banor. &ldquo;Daar is baie slegte geeste, maar die enigste gees wat jy in jou liggaam moet toelaat, is die Heilige Gees.&rdquo;Vier jaar gelede het Banor openbarings begin ervaar. Die laaste openbaring was treffend en hy&rsquo;t eers n&aacute; die afsterwe van sy buurvrou Susanna Gelderbloem (60) agtergekom dit was &rsquo;n openbaring.Hy vertel: &ldquo;Ek het gereeld vir Susanna gaan kuier in die Livingstone-hospitaal. Sy het hartprobleme gehad en moes eintlik &rsquo;n bypass kry.&ldquo;Ek het een Dinsdagmiddag nog in my huiswinkel gewerk, toe dit (die openbaring) opkom. Voor my geestesoog het ek Susanna in &rsquo;n agterkamer gekry en daar het drie figure &rsquo;n distance weg gestaan. &ldquo;Dit was Susanna se oorlede man, ma en seun wat na haar gewink het.&rdquo;Toe Banor aan Susanna voor sy geestesoog vra of sy haar familielede ook sien, het sy &ldquo;ja&rdquo; geantwoord.&ldquo;Ek kon nie verstaan hoekom dit vir my gewys word nie, want die kinders het vroe&euml;r daai dag vir my kom s&ecirc; dit gaan beter met hul ma. Ek het tien minute n&aacute; die openbaring by hulle gehoor Susanna is oorlede.&rdquo;Carina October (30) en Debby Gelderbloem (25), Susanna se dogters, s&ecirc; Banor het hulle op die begrafnis van sy visioen vertel.October s&ecirc;: &ldquo;Ons ma is op 5 Julie 2016 oorlede oor hartprobleme. Toe die oom ons vertel wat hy gesien het, was dit asof een en een bymekaar gekom het. &ldquo;Die oom het definitief iets oopgemaak en ons voel rustiger noudat ons weet ons pa-hulle is ook daar waar sy nou is.&rdquo;