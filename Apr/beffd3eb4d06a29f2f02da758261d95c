&rsquo;N JONG mamma van Barcelona in Helenvale sukkel sedert haar tweede kind se geboorte om AllPay-geld te kry sodat sy kan kimbies en babakos koop.Felicity Fairley (23) is moedeloos gesukkel omdat sy die afgelope drie maande glad nie enige AllPay ontvang het om vir haar jongste kind te sorg nie.Nou moet sy haar oudste kind, Denis Fairley (6), se geld tussen die twee van hulle deel.&ldquo;Ek moet elke maand R220 se kimbies, wipes en formulemelk koop. Ek&rsquo;t selfs laybuys gemaak van meer as R300 vir klere vir my kinders,&rdquo; s&ecirc; Fairley moedeloos.In Januarie vanjaar het Fairley by die Sassa-kantoor in Gelvandale aansoek gedoen vir AllPay-geld vir haar dogter, Lucretia Andrews (vier maande), en sy het die dokumente van die aansoek se goedkeuring op 10 Januarie 2017 ontvang.Toe Fairley sien die geld is nie Februarie inbetaal nie, het sy in Maart weer die Sassa-kantoor besoek, maar dit was te besig. Toe daar weer eens einde Maart geen geld inbetaal is nie, het Fairley weer teruggegaan. Hierdie keer is Fairley gevra om weer aansoek te doen, omdat hulle nie haar vorige aansoek op die stelsel kon sien nie.Mark Rasmussen, bestuurder van toelaag-administrasie in die Oos-Kaap, s&ecirc; die probleem het ontstaan toe Fairley nie die Sassa-beamptes in kennis gestel het dat sy met &rsquo;n ander ID-nommer heraansoek gedoen het nie.Fairley verduidelik dat die eerste ID van haar wat uitgereik is, foutief was en sy moes teruggegaan het na die departement van binnelandse sake om die regte ene te laat druk.&ldquo;Dis &rsquo;n jammerte dat sy Sassa nie ingelig het dat sy &rsquo;n ander ID-nommer het nie, met die gevolg dat sy nou met twee verskillende ID&rsquo;s twee verskillende toelaes op ons stelsel het,&rdquo; s&ecirc; Rasmussen.Verder s&ecirc; Rasmussen Fairley het nie &rsquo;n Sassa-kaart laat issue op haar korrekte ID-nommer nie, en sy&rsquo;t (verkeerdelik) gedink die toelaag sal in haar bestaande Sassa-kaart inbetaal word saam met haar ouer kind s&rsquo;n.&ldquo;Geld is van Februarie beskikbaar vir haar, maar sy het dit nie ontvang nie omdat sy nie &rsquo;n kaart vir daardie rekening het nie.&ldquo;Ek het die distriksbestuurder versoek om huisbesoek te doen sodat ons vir haar &rsquo;n tweede kaart kan uitreik. Daarna sal die twee rekeninge saamgesmelt word sodat sy al twee haar kinders se toelaes kan ontvang op een kaart,&rdquo; s&ecirc; Rasmussen.Fairley s&ecirc; die bestuurder was verlede week by haar huis en het haar gehelp om haar AllPay worries uit te sorteer.