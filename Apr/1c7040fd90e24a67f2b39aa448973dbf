WANNEER die vlakke van damme wat water aan die Nelson Mandelabaai-metro verskaf, dalk binne die volgende paar weke onder 40% daal, sal die inwoners aansienlik meer vir di&eacute; hulpbron moet betaal. S&oacute; het Athol Trollip, burgemeester, gister bevestig. Die vyf hoof&shy;damme wat water aan die Metro verskaf, is Kouga, Impofu, Loerie, Churchill en Groendal. Trollip s&ecirc; die damme is gesamentlik 43,1% vol, maar hy voeg by die laaste 10% van enige dam se water is onbruikbaar. Die Metro het dus eintlik net 33,1% water oor en dit sal, teen die huidige verbruik, binne &rsquo;n jaar poegaai wees. Volgens Trollip het die Metro se inwoners hard geprobeer, maar hulle het nie daarin geslaag om die teikenverbruik van 239&thinsp;megaliter &rsquo;n dag te bereik nie.&nbsp; In die laaste maand was die Metro se waterverbruik 293&thinsp;megaliter. Die departement van water en sanitasie het die munisipaliteit verlede jaar opdrag gegee om die waterverbruik met 15% te verminder.&nbsp; Trollip s&ecirc; die departement dreig nou om die Metro se watertoevoer af te sny as die waterverbruik nie met 20% per maand afneem nie.&nbsp; Die mayor s&ecirc; di&eacute; teiken is onder die huidige toestande nie haalbaar nie. Annette Lovemore, die burgemeesterskomiteelid vir infrastruktuur, ingenieurswese, elektrisiteit en energie, s&ecirc;: &ldquo;Die idee is om die Metro te wurg deur daagliks sy waterverbruik te sny. &ldquo;Die probleem is dat ons infrastruktuur oud is en dat groot skade veroorsaak sal word as die toevoer aan- en afgeskakel word.&rdquo;&nbsp; Behalwe dat water duurder sal kos, sal huishoudings wat meer as 40&thinsp;kF per maand verbruik, twee weke kennis gegee word om hul lekkasies te herstel of die verbruik te verminder.&nbsp; As dit nie werk nie, sal watertoestelle wat uitwerk hoeveel water per dag gebruik mag word, ge&iuml;nstalleer word.&nbsp; Die water sal dan outomaties afgesny word as die daaglikse verbruik oorskry word. Alle kontrakteurs sal van herwonne water vanuit die Fishwater Flats gebruik moet maak &ndash; behalwe vir die maak van sement, want herwonne water kan nie daarvoor aangewend word nie. Boorgatwater vanuit die Coegakop sal ook by die Motherwell-begraafplaas beskikbaar gemaak word as ondrinkbare water. Barry Martin, senior direkteur belas met water en sanitasie, s&ecirc; daar is ook aan skole met &rsquo;n ho&euml; waterverbruik kennis gegee. Die watertoevoer na skole sal gesny word gedurende tye wanneer niemand op die perseel is nie en sportvelde sal met ondrinkbare water natgelei word. Toestelle wat die stelsel reguleer, sal teen Mei by alle skole in werking wees.