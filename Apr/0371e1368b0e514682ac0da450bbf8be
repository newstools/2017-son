DIE Worcester-polisiestasie moes die week ontruim word nadat hy &rsquo;n bomdreigement ontvang het.D&iacute;s nadat &rsquo;n WhatsApp voice clip glo die ronde gedoen en paniek gesaai het.Die polisiestasie is Dinsdag omstreeks 11:00 ontruim en deur die honde-eenheid deursoek.Dis die tweede dreigement by di&eacute; polisiestasie die afgelope drie jaar. Dit het behoorlik onder inwoners op Facebook gegons en daar is selfs ges&ecirc; die plaaslike hospitaal was op bystand.Sommige meen dat dit net &rsquo;n stunt was en sommige s&ecirc; dit is die skelms wat die polisie se aandag wou aftrek. Berenice Cupido skryf: &ldquo;Dis &rsquo;n leuen! Hulle doen dit om die polisie besig te hou en dan beroof hulle die groot winkels of die banke.&rdquo;Toe Dan Plato, minister van gemeenskapsveiligheid, gevra is of die dreigement dalk verband hou met die arrestasie van die Junior Cisko Yakees (JCY&rsquo;s) die laaste paar weke, was hy onseker. Sowat 50 lede is onlangs deur die cops gearresteer n&aacute; &rsquo;n bendeoorlog van sowat twee maande in Avian Park.Ses mense het hul lewe in die oorlog tussen die Uitbuiters, die Snake Boys en die JCY&rsquo;s verloor.Plato het ingespring en die Uitbuiters wie se lewe in gevaar was, die geleentheid gebied om na &rsquo;n plek van veiligheid te gaan. Plato s&ecirc;: &ldquo;Mense s&ecirc; &rsquo;n klomp goed en bespiegel sonder konkrete bewyse.&ldquo;Dit kan dalk verband hou met die arrestasies en dit kan dalk ook nie.&ldquo;Ek sal met die provinsiale kommissaris moet praat om verdere besonderhede te kry.&rdquo; &rsquo;n Polisiewoordvoerder, lt.kol. Andr&egrave; Traut, het die bomdreigement bevestig. Volgens Traut ondersoek hulle tans die omstandighede rondom die dreigement. Traut het bevestig geen ploftoestel is gedurende die soektog in die polisiestasie gevind nie.