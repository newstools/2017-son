FRANK Barends, vermeende leier van die grootste SA perlemoensindikaat, is Maandag op parool vrygelaat.Terwyl hy in Pollsmoor vir die perlemoenverhoor in aanhouding was, is drugs in November 2015 by hom gevind.Barends het beweer dit was die drugs van een van George &ldquo;Geweld&rdquo; Thomas se manne. Hy is nietemin tot 18 maande tronkstraf gevonnis. Di&eacute; vonnis sou in Junie uitgedien wees.Regter Nathan Erasmus, wat die perlemoenverhoor in die Kaapse hooggeregshof aanhoor, het op 29 Maart aan Barends borgtog van R75 000 toegestaan. Hy moes egter eers op parool vrygelaat word voordat die bail in werking kon tree.Barends staan saam met sy 24 medebeskuldigdes tereg op 704 aanklagte. Hy het reeds in 2012 en 2013 om borgtog aansoek gedoen.In albei aansoeke het die staat dit teengestaan oor hy bang was Barends meng in met die getuies of raak weer by die smokkel van perlemoen betrokke.In sy laaste aansoek het Barends genoem hy het drie kinders en hy wil sy huwelik herstel.Sy lawyer, adv. Emile de Villiers, het ges&ecirc; &aacute;l die getuienis oor die &ldquo;gewone&rdquo; aanklagte is afgehandel en net die finansi&euml;le getuienis deur die cops is oor. &ldquo;Daar sal dus geen inmenging met getuies wees nie.&rdquo;Erasmus het borgtog van R100 000 voorgestel, maar De Villiers het ges&ecirc; daardie bedrag kan net so wel &rsquo;n weiering van borgtog wees.Hy het R50 000 voorgestel en uiteindelik is daar op R75 000 ooreengekom.Erasmus het opgemerk: &ldquo;Hy moet maar gaan krap vir die ekstra R25 000.&rdquo;Ingevolge die borgtogvoorwaardes vir Barends sal hy in Gansbaai onder huisarres wees.Hy mag net een selfoon en een SIM-kaart by hom h&ecirc; en moet die verhoor getrou bywoon.