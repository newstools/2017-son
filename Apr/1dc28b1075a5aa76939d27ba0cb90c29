ZUMA, jy moet gaan!Dit was die boodskap wat duisende betogers Vrydag in die middestad van Kaapstad aan pres. Jacob Zuma gegee het.Tienduisende Suid-Afrikaners het Vrydag reg oor die land betoog om Zuma uit sy stoel te lig.Dit volg nadat Zuma meer as &rsquo;n week gelede sy kabinet geskommel en die minister van finansies, Pravin Gordhan, en sy adjunk, Mcebisi Jonas, in die pad gesteek het.Dit het daartoe gelei dat die krediet graderings agentskappe Standard and Poor&rsquo;s en Fitch Suid-Afrika tot rommelstatus afge&shy;gradeer het.Die rand het sedertdien ook getuimel.Mense het met wapperende vlae en &ldquo;Zuma moet gaan&rdquo;-slagspreuke gebulder terwyl van hulle van Keizersgracht na die parlement gestap het. Een van die betogers, Warren Swain, s&ecirc;: &ldquo;Dit is baie duidelik wat aangaan. &ldquo;Die feit dat die ANC-topstruktuur Zuma om verskoning vra.&rdquo;Save South Africa en South Africa 1st het die landwye optogte ge&shy;organiseer.Dit was duidelik dat daar eenheid onder die mense was.Meer as 20 000 betogers van alle rasse het in die middestad opgeruk om hul stem dik te maak.Talle onder die betogers het ook T-hemde gedra met #zumamustfall daarop geskryf.Dennis Makaleni van Eersterivier s&ecirc; hy is &rsquo;n ANC-lid, maar as die ANC nie luister na die mense en iets doen nie, sal hulle dit in die volgende verkiesing in 2019 voel. &ldquo;Zuma het groot skade aan die land aangebring en hy moet gaan!&rdquo; het die mense geskree.Onder die ho&euml;profiel-betogers was Kaapstad se burgemeester, Patricia de Lille en die provinsiale ministers Ivan Meyer en Albert Fritz. Meyer, Wes-Kaapse minister van finansies, was ook onder die sowat 30 000 betogers.Plakkate soos &ldquo;Voertsek Zuma&rdquo; en &ldquo;Zuma verkrag ons land&rdquo; is omhoog gehou. Meyer meen: &ldquo;Zuma moet weet vandag het mense van Suid-Afrika opgestaan. &ldquo;Vandag s&ecirc; die mense van Suid-Afrika genoeg is genoeg. Hy het die skatkis se sleutels aan die Guptas oorhandig terwyl die land skuld van R2,2 miljard het.&rdquo;In Johannesburg en Durban was daar ook derduisende betogers wat teen Zuma opgestaan het.Chaos het buite die Pietermaritzburgse stadsaal uitgebreek toe die ANC-Jeugliga en anti-Zuma-betogers gebots het.Vyf mense is tydens betogings in die Johannesburgse middestad beseer. Vier is met rubberkoe&euml;ls geskiet en &rsquo;n ander het ernstige beserings opgedoen nadat hy deur ANC&shy;ondersteuners by Beyers Naud&eacute; Square, &rsquo;n kort afstand van Luthuli-huis af, aangeval is.Aartsbiskop Desmond Tutu en sy vrou, Leah, het hulle by betogers buite die ouetehuis in Hermanus, waar hulle bly, aangesluit om hul steun by die nasionale anti-Zuma-optogte te voeg.