&rsquo;N KORTLYS van name om Linda Mti as die Nelson Mandelabaai-metro se uitvoerende direkteur van veiligheid en sekuriteit te vervang, word nou opgestel.Dis die bevestiging wat Johann Mettler, stadsbestuurder, gister aan Son gegee het.Mettler het ges&ecirc; dit sal voortydig wees om te s&ecirc; wie in Mti se plek sal waarneem totdat &rsquo;n kandidaat aangestel word.Mti tree na verneem word volgende maand af.Hy was gister by &rsquo;n vergadering toe Son gebel het vir kommentaar. Skriftelike navrae is ook na sy kantoor gestuur.Athol Trollip, burgemeester, het Mti verlede jaar, terwyl hy nog &rsquo;n burgemeesterskandidaat was, skerp gekritiseer.Mti, &rsquo;n voormalige nasionale tronkhoof, is einde April verlede jaar deur die oud-burgemeester Danny Jordaan as uitvoerende direkteur aangestel. Trollip het die nasionale vervolgingsgesag al skriftelik gevra waarom Mti nie vir beweerde tenderbedrog gedurende sy tyd as tronkhoof vervolg word nie.Trollip en John Steenhuisen, die DA-hoofsweep, het op 30 Junie verlede jaar &rsquo;n klagstaat met drie aanklagte van bedrog en twee van korrupsie teen Mti ingedien.Trollip beweer Mti word in die eerste drie aanklagte van bedrog met die toeken van kombuis-, toegangsbeheer- en omheiningstenders tussen Julie 2004 en Desember 2005 verbind.Die aanklag van korrupsie hou verband met Mti se beweerde oortreding van die Wet op die Voorkoming en Bestryding van Korrupte Bedrywighede.Mti het in &rsquo;n stadium twee prokureursbriewe aan Trollip gestuur waarin hy gewaarsku is om sy &ldquo;beledigende aanmerkings&rdquo; te laat vaar.Kristoff Adelbert, die mayor se personeelhoof, s&ecirc; daar is g&rsquo;n hofgedinge tussen Trollip en Mti nie.Hy het bygevoeg Mti se aanstelling is ook nooit deur die LUR vir samewerkende regering en tradisionele sake, Fikile Xasa, bevestig nie.Dit ten spyte daarvan dat alle nodige dokumente glo aan Xasa se kantoor gestuur is.Zakhele Mbhele, &rsquo;n DA-LP en die party se woordvoerder oor polisie, het onlangs &rsquo;n beroep gedoen op Yolisa Matakata, waarnemende hoof van die Valke.Hy het gevra dat verskeie belangrike sake, wat al lank sloer, dringend aandag moet geniet. Onder die sake noem Mbhele die ondersoek na tenders van R2 miljard wat glo tydens Mti se tyd as tronkhoof onregmatig aan die maatskappy Bosassa toegeken is.