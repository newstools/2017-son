AS DIE bou van &rsquo;n kernkragsentrale goedgekeur word, sal dit een van die grootste ontwikkelings wees wat die Kouga-munisipaliteit ooit gesien het.Die ontwikkeling van die Thyspunt-kernkragstasie is op baie mense se lippe. Sommige dink dis &rsquo;n goeie ding en ander dink dis sleg.Elza van Lingen, Kouga-burgemeester, s&ecirc;: &ldquo;Soos ek voorheen ges&ecirc; het, staan die Kouga-raad nie die kernkragontwikkeling teen nie, maar ons is nie gewillig dat die mense van Kouga benadeel word nie.&rdquo;Thyspunt, gele&euml; tussen St. Francisbaai en Oesterbaai in die Oos-Kaap, is die plek wat Eskom in gedagte het vir die oprigting van &rsquo;n reuse-kernkragstasie.Van Lingen voeg by: &ldquo;As &rsquo;n kernkragstasie hier gebou gaan word, moet Kouga se mense die voordele van die ontwikkeling geniet en die nodige maatre&euml;ls moet ingestel word om moontlike dreigemente die hoof te bied.&rdquo;Verlede week is sewe subkomitees onder die Thyspunt-kernkragprojek se gesamentlike bestuurskomitee gevestig.Van Lingen s&ecirc; di&eacute; gesamentlike bestuurskomitee is in Desember 2016 gestig. Dit word gelei deur Eskom en die Kouga-munisipaliteit. Die komiteelede sluit beamptes in van die Oos-Kaapse departement van ekonomiese ontwikkeling, omgewingsake en toerisme, die departement van samewerkende regering en tradisionele sake, die Suid-Afrikaanse Polisiediens, die Sarah Baartman-distriksmunisipaliteit en die Suid-Afrikaanse Kernenergiekorporasie (Necsa).&ldquo;Elkeen van di&eacute; sewe groepe het op 7 April op &rsquo;n vergadering met die gesamentlike bestuurskomitee die voorgestelde kernkragstasie bespreek. &ldquo;Die vooruitsigte, mandaat, aktiwiteite, begrotingsvereistes, risiko&rsquo;s, mylpale en lidmaatskap is bespreek,&rdquo; verduidelik Van Lingen.Loyiso Tyabashe, senior bestuurder vir nuwe kernkrag by Eskom, het di&eacute; werksgroepe voorgestel.Di&eacute; groepe sal verantwoordelik wees vir die identifisering van geleenthede en moontlike slaggate in die Kouga-omgewing, insluitend infrastrukturele tekortkominge en die sosio-ekonomiese impak as die ontwikkeling voortgaan.Die werksgroepe sal kwartaalliks aan die groot komitee verslag doen.Eskom het in 2015 vir &rsquo;n perseel-lisensie vir &rsquo;n kernkraginstallasie in Thyspunt aansoek gedoen. &rsquo;n Omgewingsimpakstudie is nog uitstaande. Dit sal van di&eacute; verslag afhang of Eskom en die Kouga-munisipaliteit sal voortgaan.Tyabashe s&ecirc; Eskom wag vir die uitkoms van die departement van omgewingsake se impakstudie. &ldquo;Daar is &rsquo;n vertraging met die bekendmaking van die omgewingsmagtiging as gevolg van die kompleksiteit van die projek, maar die departement het aangedui dit sal teen die middel van 2017 uitgereik word.&rdquo;Van Lingen het beklemtoon dat die finale besluit nog glad nie geneem is nie.