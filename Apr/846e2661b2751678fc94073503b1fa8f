HY SOU nog gelewe het as die ambulans gisteroggend betyds opgedaag het.En as daar straatname in hul woonbuurt was, sou die ambulans waarskynlik betyds daar kon wees.S&oacute; het &rsquo;n gebroke tante gister aan Son ges&ecirc; oor Siphiwo Mtimkhula (45), haar suster se kind, wat gister&shy;oggend weens &rsquo;n epileptiese aanval gesterf het.Die inwoners van &rsquo;n nuwe woonbuurt tussen Daleview en Khayamandi in Despatch s&ecirc; die gebrek aan straatname in hul area is die rede hoekom Mtimkhula dood is. Volgens Henry Claassen, &rsquo;n inwoner, weier ambulanse en polisievoertuie daarom om by hul woonbuurt in te kom. Nelly Grootboom vertel verder Mtimkhula het 04:00 siek geraak. Sy s&ecirc; die familielede en bure in die straat het aanhoudend vir &rsquo;n ambulans gebel. &ldquo;Twee verskillende mense het 04:00 se kant vir &rsquo;n ambulans gebel. Niemand het opgedaag nie en kort daarna het hy (Mtimkhula) gesterwe.&rdquo;Volgens die familielede het &rsquo;n ambulans eers 10:05 by die huis opgedaag. &ldquo;Hulle het my suster net &rsquo;n vorm (doodsertifikaat) gegee en weer gery.&rdquo;Gister by Son se besoek aan die huis het Mtimkhula se lyk in &rsquo;n toiletgebou op &rsquo;n matras &ndash; toegedraai in &rsquo;n kombers &ndash; gel&ecirc;. &ldquo;Die ambulansmense en die polisie kon nie die lyk vat nie. Nou wag ons vir Mtimkhula se pa om re&euml;lings te tref met &rsquo;n begrafnisondernemer,&rdquo; s&ecirc; Grootboom. Intussen vertel inwoners van hul nagmerrie sonder straatname. Yolanda Claassen en haar man, Henry, het in Oktober daar ingetrek.&ldquo;Almal hier rond moet &rsquo;n ander adres gebruik vir hul pos, want sonder &rsquo;n straatnaam kan die poskantoor nie briewe uitstuur nie.&rdquo; Yolanda s&ecirc; wanneer daar &rsquo;n noodgeval is, moet hulle stap vir stap oor die foon verduidelik hoe om daar uit te kom. &ldquo;In daai tyd is iemand al dood. Hierdie is &rsquo;n groot probleem. &ldquo;Hoekom bou hulle huise sonder straatname?&rdquo;Brenhan Metune, distrikshoof van die Metro se nooddienste, hou vol hulle het eers 09:54 &rsquo;n oproep ontvang. &ldquo;Op die stelsel wys dit &rsquo;n ambulans het 10:12 by die huis opgedaag.&rdquo;Hy bevestig egter dis &rsquo;n reuse-uitdaging om sonder straatname te werk. &ldquo;Wanneer ons ook in gevaarlike areas werk, moet die polisie saam wees. Die personeellede se veiligheid kom altyd eerste.&rdquo;Metune meen dis gevaarlik om laat of vroegoggend rond te ry sonder &rsquo;n adres of straatnaamSimphiwe Tyukana, wyksraadslid, s&ecirc; hy weet van die probleem. Hy bevestig baie areas in sy wyk sukkel sonder straatname. &ldquo;Hulle moet 213 huise in die nuwe area bou, maar die projek is in di&eacute; stadium 30% voltooi. &ldquo;Ek het ook geen idee van wanneer hulle die straatname sal opsit nie.&rdquo;Mthubanzi Mniki, munisipale woordvoerder, het Son se navrae oor straatname ontvang, maar het teen druk tyd nog geen kommentaar daaroor gelewer nie.