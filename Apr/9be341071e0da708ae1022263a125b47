SARON. &ndash; Die Wes-Kaap het &rsquo;n ernstig watertekort, maar die Drakenstein-munisipaliteit mors water op groot skaal.Duisende liters water word daagliks op die dorp se stofstrate uitgespuit. Inwoners voel dat hierdie kosbare bron beter benut kan word.Son het voorheen oor die kwessie berig. Die munisipaliteit kon toe nie grondige redes verskaf vir di&eacute; vermorsing van water nie.Die hoofdam in die dorp, wat &rsquo;n lekkasie gehad het wat nooit herstel is nie, is nou byna leeggepomp deur die waterlorrie.Water word nou by &rsquo;n ander dam buite die dorp gekry vir die strate, maar di&eacute; dam is ook besig om vinnig leeg te loop. Arthur du Toit en Piet Owies kla daaroor.Hulle s&ecirc;: &ldquo;Die munisipaliteit, wat &rsquo;n voorbeeld vir die gemeenskap moet stel, mors nou water op groot skaal. &ldquo;Hulle begin spuit by een punt van &rsquo;n straat, maar teen die tyd dat hulle by die ander punt kom, is die straat alweer horingdroog.&ldquo;Hulle spuit glad die strate nat wanneer dit re&euml;n. &ldquo;Baie inwoners steur hulle nou nie meer aan die waterbesparingsaksie nie,&rdquo; s&ecirc; Du Toit.Deon Louw, uitvoerende bestuurder vir infrastruktuurdienste by die Drakenstein-munisipaliteit, s&ecirc;: &ldquo;Aanvanklik was strate in Saron natgespuit om die stof te beperk.&ldquo;Die natspuit van strate in Saron is reeds opgeskort as gevolg van die waterskaarste.&rdquo;Die strate is wel &rsquo;n paar dae gelede natgespuit. Son het op goeie gesag verneem dat die nuwe lorrie onlangs op &rsquo;n nuwe kontrak aangeskaf is om die strate nat te spuit. Die munisipaliteit wou nie s&ecirc; hoeveel bestee is aan kontrakte om die strate nat te spuit nie.