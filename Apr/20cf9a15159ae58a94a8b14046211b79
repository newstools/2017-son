BEWYSSTUKKE dat Mohamed Dawjee senior cops glo van hul leefstylbehoeftes voorsien het, is in die Kaapse hooggeregshof voorgel&ecirc;.Dit sluit in beweerde finansiering vir luukse motors, petrol, huurmotors, vliegkaartjies en skoonmaakdienste vir swembaddens.Dawjee is &rsquo;n sakeman en sy medebeskuldigde is Arno Lamoer, die voormalige provinsiale polisiekommissaris.Die ander aangeklaagdes is Darius van der Ross, Bellville se cluster-bevelvoerder, Kolindren Govender, voormalige bevelvoerder van die Kaapstad-polisiestasie, en sy vrou, Logambal Sharon Govender, oudbevelvoerder van die Bellville-polisiestasie.Die besighede Towbars Cape&shy; en Towbars King, waarvan Dawjee &rsquo;n eienaar was, is die ander beskuldigdes.Hulle staan tereg op aanklagte van korrupsie, omkopery, rampokkery en regsverydeling.Genl. Wynand Wessels, &rsquo;n forensiese ondersoeker van die Valke, het gister aan regter Rosheni Allie ges&ecirc; Logambal Sharon het voordele van meer as R1,3 miljoen van Dawjee gekry.Wessels het getuig dit sluit in kontant en finansiering vir twee BMW&rsquo;s van onderskeidelik R490 000 en R669 000, vliegkaartjies en petrolgeld vir haar en haar man se kinders.Hy het dokumente voorgel&ecirc; oor beweerde motorafbetalings wat van Dawjee se rekening gedebiteer is en wat Govender terugbetaal het.&ldquo;Ek het die motors by hierdie bedrag ingesluit, want sy sou nie die motors bekom het as Mohamed Dawjee nie sekerheid daarvoor gestaan het nie,&rdquo; het Wessels getuig.Hy het ges&ecirc; Kolin&shy;dren Govender het voordele van R192 000 van Dawjee gekry.Dit het petrolgeld, vliegkaartjies, huurmotors en skoonmaakdienste vir swembaddens ingesluit.Wessels het ook getuig verskeie lenings het deel van sy inkomste gevorm.&ldquo;Behalwe die motorpaaiemente wat Logambal Govender terugbetaal het, kon ek geen ander vorm van terugbetaling sien nie.&rdquo;Die hof het gehoor Van der Ross het gholfdag-donasies van R7 324.60 van Dawjee ontvang. Bewysstukke is ingedien dat Dawjee &rsquo;n half miljoen rand in die rooi was.Die saak sal vandag voortgaan.