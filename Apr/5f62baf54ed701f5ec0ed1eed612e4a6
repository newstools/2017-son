DIE Southern Kings se grootste toets op hul Australiese toer het nou n&oacute;g moeiliker geword. D&iacute;t nadat die Waratahs hul generaal, Bernard Foley, teruggekry het vir die wedstryd Vrydag teen die Kings in die Allianz-stadion. Foley het die eerste helfte van die Superrugby-reeks met harsingskudding misgeloop. Die Waratahs vaar nie te goed in die kompetisie nie, maar met Foley terug in die span sal almal in die &rsquo;Tahs-kamp gemotiveer wees. &ldquo;Die harsingskudding wat ek opgedoen het, is heeltemal weg. Ek is weer gereed om die span te help,&rdquo; s&ecirc; Foley. Die &rsquo;Tahs was nie in aksie die afgelope week nie en behoort dus goed uitgerus te wees vir die Kings. Ten spyte van die Kings se naelskraapse nederlae teen die Force en die Reds, gee die Kings se 12 drie&euml; in hul twee wedstryde die &rsquo;Tahs genoeg rede om &rsquo;n goeie wedstryd te verwag. Die Waratahs het self 12 drie&euml; in hul laaste twee wedstryde afgestaan.&ldquo;Die Kings is duidelik &rsquo;n baie gevaarlike span en almal het gesien dat hulle skitterende drie&euml; van enige plek op die veld kan druk.&ldquo;Ek dink hulle sal &rsquo;n groot uitdaging vir ons wees.&ldquo;Die wedstryd is &rsquo;n opwindende geleentheid vir ons om weer op die wenpad te kom voor ons tuisskare,&rdquo; s&ecirc; Foley.Hy s&ecirc; sy span sal moet seker maak oor die groot oomblikke en gereeld regdeur die reeks goeie vertonings lewer as hulle die seisoen wil omkeer.&ldquo;Ons wil alles gee in die kompetisie en wil vir 80 minute kompeterend wees.&rdquo;Die &rsquo;Tahs is wel in die vierde plek op die Australiese punteleer, maar is net twee punte weg van &rsquo;n tweede plek. &rsquo;n Oorwinning oor die Kings sal hulle &rsquo;n goeie kans gee om hul seisoen op koers te kry. Buiten Foley moet die Kings ook pasop vir Israel Folau. Hy is een van hul gevaarlikste spelers en sal goed dopgehou moet word.