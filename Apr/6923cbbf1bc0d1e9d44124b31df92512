&ldquo;SY SAL beslis nie enige geld uit my kry nie &ndash; dis maar net nog &rsquo;n poging om my uit die kussings te probeer lig en weg te werk.&rdquo;So het Mongameli Bobani, onderburgemeester van die Nelson Mandelabaai-metro, ges&ecirc; nadat hy gevra is oor die R500 000 wat deur &rsquo;n munisipale beampte van hom ge&euml;is word.Vuyo Zitumane, uitvoerende direkteur van korporatiewe dienste in die Metro, beskuldig hom in &rsquo;n prokureursbrief gedateer 12 April 2017 van naamskending.In die brief word vyf gevalle, waaronder koerantberigte, uitgelig waarin Bobani sou ges&ecirc; het dat Zitumane korrup is.Haar prokureurs skryf dat Bobani sy uitlatings vir politieke gewin maak, al weet hy dit is &ldquo;ongegrond, skandelik en onwaar&rdquo;.Bobani se aantygings kniehalter glo Zitumane se pligte en doen afbreuk aan haar integriteit.Sy het ge&euml;is dat die geld teen gister betaal moet word en dat hy in die vervolg nie weer &ldquo;lasterlike uitlatings&rdquo; oor haar maak nie.Bobani het net gelag en ges&ecirc; hy sal Zitumane nie &rsquo;n sent betaal nie.&ldquo;Dis hartseer dat die brief, wat ek nog nie eens gesien het nie, aan die media uitgelek word.&ldquo;Vorige klankopnames van vertroulike munisipale vergaderings is ook onlangs uitgelek om my in &rsquo;n swak lig te stel.&ldquo;Ek weet net dat ek korrupsie in al sy vorme sal takel, maak nie saak waar dit kop uitsteek nie,&rdquo; het die onderburgemeester bygevoeg.Bobani is die UDM-leier in die Metro en sy party is &rsquo;n lid van &rsquo;n koalisieregering saam met die beherende DA, Cope en die ACDP.