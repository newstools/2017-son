HONDERDE aspirantkommentators het gister op die Nuweland-rugbystadion toegesak vir oudisies &ndash; maar net ses het tot die volgende ronde deurgedring.Die uitsaaier SuperSport het sy soektog na ses nuwe kommentators vir die rugbyreeks begin wat op 22 April afskop.Die ses finaliste sal hulle volgende week by twee groepe van ses deelnemers in Johannesburg aansluit waar die finale uitdunne gehou sal word. Oudisies is gister ook in Port Elizabeth gehou. Die Johannesburg-oudisies sal op 7 April by SuperSport Lodge in Randburg plaasvind. Die wenners sal op 8 April aangekondig word. Deelnemers het van oral in die Wes-Kaap gekom. Van hulle was polisiemanne, onderwysers en oudspelers.Dennis Scheepers van Worcester was een van die gelukkiges wat die ja-woord gekry het om na die tweede ronde deur te dring. Die ses Afrikaanse, Engelse, en Xhosa-kandidate sal vandag bekend gemaak word. Die deelnemers moes voor die paneel van beoordelaars, Gerrie Scheepers, Lungelo Payi en Gavin Cowley, oor &rsquo;n tweeminuut-segment van &rsquo;n rugbywedstryd wat voor hulle uitgespeel is, kommentaar lewer. Talle van hulle het by tye oor hul woorde geval terwyl ander soos kommentators geklink het.