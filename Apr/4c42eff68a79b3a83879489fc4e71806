&ldquo;ONS word aangeval in areas waar mense ons die nodigste het en as ons ons dienste moet onttrek, weet ons ons mense gaan die swaarste kry!&rdquo;Dis die woorde van die Emergency Medical &shy;Services (EMS) se provin&shy;siale bestuurder, Pumzile &shy;Papu, oor die aanvalle op EMS-lede. Van 2012 tot 2016 is 231 voorvalle waar paramedici aangeval is, aangemeld. Sedert Januarie 2017 is agt aanvalle aangemeld, met die laaste een net voor die Paasvakansie. Die voorvalle sluit roof van EMS-personeel, verbale mishandeling en fisieke aanrandings in.In Kaapstad is 12&shy; &ldquo;ho&euml;&shy;risiko-areas&rdquo; uitgewys waar EMS-personeel nie sonder polisiebegeleiding mag ingaan nie.Papu en &rsquo;n komitee vir gemeenskapsontwikkeling het vandeesweek een van di&eacute; areas, Kalksteenfontein, besoek. Die doel van die besoek was om die gemeenskap te betrek by oplossings om die area se &ldquo;rooi sone&rdquo;-status te verander na &rsquo;n &ldquo;veilige &shy;sone&rdquo;.&ldquo;Die veiligheid van ambulansdienste is nie net ons probleem nie, dis ook &rsquo;n probleem van die gemeenskap,&rdquo; s&ecirc; Papu. Hy s&ecirc; ook die EMS het al baie van sy beste lede verloor en lede is bang om nagskof te werk. Hy voeg by dat nie almal aangerand is nie, maar die meeste is net skrikkerig n&aacute; wat met hul kollegas gebeur het. Papu s&ecirc; die meeste van die aanvalle gebeur in die nag.Die doel van die vergadering was om maniere te vind om EMS-lede veilig te hou wanneer hulle op &rsquo;n toneel is.Lorraine Botha, die DA-woorvoerder vir gemeenskapsontwikkeling, het op die vergadering ges&ecirc;: &ldquo;Die EMS-personeel is ons &shy;ouers, tannies, broers, susters en &shy;niggies, en die oortreders is ook ons broers, susters, &shy;niggies en ouers.&rdquo; Abigail Britz van die Kalksteenfontein-leierskap&shy;forum s&ecirc; as EMS en die polisie wil h&ecirc; die gemeenskap moet &rsquo;n rol speel in die stop van aanvalle op lede, moet die polisie eers die vertroue van die mense terugkry. &ldquo;Die gemeenskap weet in baie gevalle wie die oortreders is, maar om hulle uit te wys, is &rsquo;n ander storie as daar nie vertroue in die polisie is nie,&rdquo; s&ecirc; Britz.