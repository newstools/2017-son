&rsquo;N JALOERSE girlfriend het te ver gegaan toe sy na bewering haar boy&shy;friend, Duwayne Samuels, se shack in Kleinskool aan die brand gesteek het.Di&eacute; brand het vinnig versprei en in die proses is twee ander shacks Sondagaand ook tot op die grond gebrand.Nou sit 10 mense sonder &rsquo;n dak oor hul kop en slegs met die klere aan hul lyf.Inwoners het vertel hulle het vroe&euml;r daai dag die girlfriend in die pad sien loop met twee bottels paraffien in die hand.Selfs Duwayne (24) en die girlfriend, wat al drie jaar saam is, se tweejarige kind het glo aan die buurvrou erken haar mamma het die shack aan die brand gesteek.&ldquo;Sy is een van daai obsessiewe tipes en het voorheen Duwayne se shack aan die brand probeer steek,&rdquo; het &rsquo;n anonieme familielid vertel.Volgens haar gooi die girlfriend graag Samuels se ruite stukkend.&ldquo;Sy het Duwayne een keer in die gesig gesteek met &rsquo;n mes, hom met kookwater gegooi en sy klere opgesny. Hy vergewe haar elke keer omdat hulle &rsquo;n kind saam het.&rdquo;Duwayne het gister moedeloos op die bed in sy ma, Noelene Koopman (43), se huis gel&ecirc; en wou nie oor die voorval uitbrei nie. Hy het erken hy is in skok.Koopman se huis het skade gekry aan die backyard se muur en die kragboks se drade het weens die vlamme &ldquo;geskiet&rdquo;.&ldquo;Sondag, past seven, kom skree my (ander) seun: &lsquo;Mamma, die plek brand!&rsquo; Ek&rsquo;t gaan kyk en die vlamme gesien.&ldquo;Ons het dadelik uitgehardloop straat toe en vir hulp geroep. Iemand het die brandweer gebel, maar die vuur het so vinnig versprei dat als klaar uitgebrand het toe hulle opdaag.&rdquo;Sheldon Samuels (12) het Sondag kapgeluide gehoor en gaan kyk wat dit is. D&iacute;s toe hy sien die girlfriend kap die slot aan Duwayne se shack af.&ldquo;Ek&rsquo;t haar gevra wat sy doen en sy&rsquo;t ges&ecirc; &lsquo;f*kk*l&rsquo;. Ek&rsquo;t gesien hoe sy die bottels paraffien uitgooi oor Duwayne se bed en dit aan die brand steek.&rdquo;Maureen Samuels (50), Duwayne se antie, het in een van die shacks in die agterjaart gewoon.&ldquo;Ek&rsquo;t op die kooi gel&ecirc; en toe ek omdraai, sien ek net rook in my kamer. Ek&rsquo;t dadelik my handsak gegryp met die kinders se papiere en ID&rsquo;s in.Maureen het haar geldjies vir die maand ook verloor en sy slaap nou by haar dogter, wat verder af in die straat woon.Die inwoners van Lekkerstraat het almal gehelp om goed uit die huis te dra en die brand probeer blus.Heroldine Samuels (27), Duwayne se niggie, het vertel hy het onlangs saam met &rsquo;n ander meisie geloop, en dit kan dalk die rede wees vir die girlfriend se optrede.&ldquo;N&aacute; die brand het sy weggehol en is nowhere to be seen.&rdquo;Kol. Priscilla Naidu, &rsquo;n polisiewoordvoerder, bevestig &rsquo;n saak van brandstigting is gister by die Bethelsdorp-polisiestasie geopen. Niemand is gearresteer nie.