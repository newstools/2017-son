EK LUISTER nou die dag na &rsquo;n baie interessante praatjie deur Tracy McMillan oor die idee van saam met jouself trou. Ons almal weet trou is nie perdekoop nie. Gewoonlik beteken dit dat jy iemand jou alles gee. Dat jy by hulle gaan staan deur dik en dun. Dat jy die skouer gaan wees wanneer hulle huil.Tracy noem hoe &rsquo;n mens altyd iemand anders soek om daai onvoorwaardelike toewyding vir jou te gee. &rsquo;n Mens soek altyd iemand om jou daardie soort liefde te gee. Maar die persoon wat dit die meeste makeer, voordat jy dit buite gaan soek, is jy self. Hoeveel keer kyk jy in die spie&euml;l en dink aan hoe jou boude te vet is en hoe jy dalk jou liggaam haat. Hoeveel keer wens jy dat jy slimmer of ryker was. Hoeveel keer s&ecirc; jy vir jouself dat jy meer selfvertroue gaan h&ecirc; wanneer jy gewig verloor of iets in die lewe gaan bereik? Hoeveel keer raak jy kwaad vir jouself oor wie jy is of oor iets wat jy ges&ecirc; het?Dink aan jou ou of meisie, met hulle is jy nie s&oacute; nie. Jy staan hulle by. Jy probeer hulle beter verstaan. En gee vir hulle so baie liefde dat dit die lewe makliker maak.Wanneer jy met jouself trou, gee jy jouself daai onvoorwaardelike liefde wat ons almal nodig het en verdien. Daai dae wanneer jy net nie op jou beste voel nie, is jy die een wat steeds vir jouself moet s&ecirc; jy is die beste, die slimste en die mooiste. S&oacute; sal iemand in jou lewe kom en jou heel vind. Pleks dat jy vir hulle nodig het om jou heel te maak.Almal het &rsquo;n idee van die ideale persoon wat hulle wil h&ecirc;. Dis tyd om daai persoon vir jouself te wees. Wees die liefde van jou eie lewe.