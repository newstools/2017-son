BRENDAN Venter sal reeds Saterdag &rsquo;n goeie aanduiding kry van wat van hom in sy nuwe pos verwag kan word. D&iacute;t is wanneer die voorste twee spanne van Suid-Afrika en Nieu-Seeland, die Stormers en die Chiefs Saterdag, mekaar in &rsquo;n Superrugby-kragmeting op Nuweland pak. Venter is gister aangestel as die nuwe verdedigingsafrigter van die Springbokke. Die Stormers is tans die enigste onoorwonne Suid-Afrikaanse span in die kompetisie, terwyl die Chiefs die pasaan&shy;ge&euml;r onder die Kiwi-spanne is. Albei spanne spog met vyf agtereenvolgende seges.Die laaste keer dat die Kaapse franchise aan die wenkant was, was in 2013. Dit was &rsquo;n naelskraapse sege van 36-34 in die skadu van Tafelberg.Allister Coetzee, die Springbok-breier, se tweede oefenkamp het gister in Stellenbosch begin. Baie van die Stormer-spelers sal vandag en m&ocirc;re by die kamp betrokke wees.En dit is hier waar Venter straks reeds sy eerste indruk kan maak op die ver- dedigingsbloudruk van die Bokke. Die Stormer-kaptein, Siya Kolisi, kan een van die spelers wees wat by die kamp betrokke gaan wees. N&aacute; sy span se skittersege van 53-10 in die naweek teen die Cheetahs op Nuweland behoort Robbie Fleck (afrigter) se span vol vertroue te wees. Die Chiefs het ook hul staal getoon om met 28-12 met die Bulls in die Waikato-stadion af te reken.