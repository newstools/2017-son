IN DIE middel van &rsquo;n samesmeltingsproses is die Oos-Kaapse onderwysdepartement (OKOD) se distrikskantore weer in donkerte gehul.Die Nelson Mandelabaai-metro het die elektrisiteit na die kantore op 28 Maart afgesny weens &rsquo;n agterstallige bedrag van meer as R8,4 miljoen.Die Metro het &rsquo;n laaste waarskuwing om die R8,4 miljoen te betaal, aan die departement gestuur &rsquo;n dag voordat die elektrisiteit afgesny is. Mali Mtima, &rsquo;n OKOD-woordvoerder, het verduidelik die betaling sal vandag gedoen word en eers oor drie dae in die Metro se bankrekening wys.Volgens hom het die PE-distrik gere&euml;l dat alle dringende sake van die voormalige Algoa Col&shy;lege of Education in die Baai behartig word.Mtima s&ecirc; die laat betaling is omdat die munisipale rekening ontvang is nadat die departement sy finansi&euml;le dienste-boekjaar afgesluit het.Hul elektrisiteit is ook op 8 Februarie vanjaar afgesny toe skole se elektrisiteitskuld meer as R9,3 miljoen was.Edmund van Vuuren, DA-onderwyswoordvoerder in die Oos-Kaap, het die situasie as verregaande beskryf.Volgens hom moet posvlak 1-aanstellings, die goedkeuring van verlof en die administrasie van sommige skole uit die distrikskantore behartig word.Van Vuuren het ook ges&ecirc; dis die OKOD se plig om skole se elektrisiteitsverbruik te monitor.Eerw. Xolani Tengo, adjunkvoorsitter van die PE-distriksonderwysforum, het ges&ecirc; verskeie distrikskantore in die provinsie sit sonder elektrisiteit.Volgens hom skuld artikel 20-skole, wie se begrotings deur die OKOD bestuur word, munisipaliteite oor die provinsie heen R54 miljoen. Retief Odendaal, die burgemeesterskomiteelid vir begroting en tesourie, het in Februarie ges&ecirc; die OKOD is verantwoordelik vir die skole se rekeninge.&ldquo;Die departement het daarvoor begroot, maar betaal steeds nie rekeninge nie.&ldquo;Ons gaan nie die skole se dienste afsny nie, want die kinders en onderwysers het niks verkeerds gedoen nie,&rdquo; het hy toe verduidelik.Loyiso Pulumani, &rsquo;n departementele woordvoerder, het in antwoord hierop ges&ecirc; baie van die oortreders is artikel 21-skole.Die skole ontvang hul eie begroting van die departement en moet dan volgens hom self hul koste dek.