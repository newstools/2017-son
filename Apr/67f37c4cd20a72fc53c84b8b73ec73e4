DIE damme wat water aan die Nelson Mandelabaai-munisipaliteit verskaf, is net 43,11% vol en net 12 maande se bruikbare water is nog beskikbaar.S&oacute; het Athol Trollip, die burgemeester, gister bevestig en ges&ecirc; drastiese stappe sal vandag aangekondig word.Annette Lovemore, die burgemeesterskomiteelid vir infrastruktuur, ingenieurswese, elektrisiteit en energie, het gister ook &rsquo;n donker prent geskets.Volgens haar is die verwagting steeds dat fase 2 van die Nooitgedacht-waterskema in Julie vanjaar in werking sal tree. Dit sal &rsquo;n bykomende 50 megaliter water per dag verskaf.Die moontlikheid om n&oacute;g 15 megaliter per dag uit die skema te kry, is ook uitgewys.Die Churchilldam was Maandag net 19,06% vol en sal volgens Lovemore teen Julie leeg wees.Die water uit Nooitgedacht sal dus net opmaak vir die water wat uit di&eacute; dam &shy;ontvang is.&ldquo;Ons berei nou &rsquo;n item voor wat die verklaring van &rsquo;n plaaslike ramptoestand sal aanvra.&ldquo;Dit dien op 26 April voor die burgemeesterskomitee en op 4 Mei voor die munisipale raad.&ldquo;As die raad dit goedkeur, moet dit in die Provinsiale Staatskoerant gepubliseer word,&rdquo; het Love&shy;more verduidelik.Die afkondiging van &rsquo;n plaaslike ramptoestand sal die Metro toelaat om &rsquo;n kortpad om sy eie prosesse te neem.&ldquo;Die red tape word verslap, maar behoorlike wigte en teenwigte sal steeds in plek bly. Dit sal die verkryging van begrotingsgeld en hulpbronne vergemaklik.&ldquo;Ons het mense nodig om ons ho&euml; waterverbruikers te bel en te besoek.&ldquo;Ons benodig ook genoegsame begrotingsgeld vir die versnelling van water vanuit boorgate by Coegakop aan die Metro,&rdquo; het Lovemore bygevoeg.&ldquo;Ons benodig ook finansiering vir &rsquo;n intensiewer lekkasie-herstelprogram en die verkryging van waterdruk-toestelle om waterverbruik te verminder.&rdquo;Lovemore het bevestig aansoek sal ook gedoen word dat die Metro op provinsiale en nasionale vlak tot &rsquo;n rampgebied verklaar word.Lovemore het verduidelik geld vorm nie noodwendig deel van &rsquo;n rampgebiedverklaring nie.Dit sal egter die Metro toelaat om vir &rsquo;n grant aansoek te doen om die huidige en toekomstige droogtetoestande te verlig.&ldquo;Ons kan dalk in die toekoms aansoek doen om geld vir die ontwikkeling van &rsquo;n ontsoutingsaanleg,&rdquo; het Love&shy;more ges&ecirc;.&ldquo;Daar is steeds honderdduisende huishoudings wat water misbruik en ons kan dit nie toelaat nie.&ldquo;Ons het reeds di&eacute; huise begin besoek, om kennisgewings te gee oor die herstel van lekkasies en om waterverbruik te verminder.&rdquo;