&rsquo;N STAATSWERKER wat na bewering omkoopgeld in ruil vir tenders ontvang het, het weer di&eacute; week in die hof verskyn.Jimmy van Wyk (52), van Bella Vista, was die adjunk-direkteur vir risikobestuur in die Wes-Kaapse provinsiale administrasie en die kontakpersoon vir die tenders.Hy staan tereg op sewe aanklagte van bedrog en drie van korrupsie. Een daarvan is dat hy R12 000 se omkoopgeld by &rsquo;n sekuriteitsmaatskappy ontvang het.In Junie 2009 het die Wes-Kaapse departement van gesondheid sewe tenders vir sekuriteitsdienste by verskeie hospitale in Bellville, Khayelitsha en Mitchells Plain geadverteer. Al die tenders, ter waarde van meer as R35 miljoen, is net aan twee maatskappye, Comwezi Security Services en Command Security Services, oorhandig.Di&eacute; tenders is later gekanselleer omdat hulle nie aan die vereistes voldoen het nie. Die ander sekuriteitsmaatskappye se tenders is nie oorweeg nie weens &ldquo;tegniese&rdquo; foute in hul tender&shy;dokumente.Van Wyk was die enigste een wat elke aansoek ge&euml;valueer het. Die departement van gesondheid het op 3 Oktober &rsquo;n brief van die Wes-Kaapse sekuriteitsraad (WKSR) ontvang oor die uitsluiting van sekere sekuriteitsmaatskappye wat al die nodige dokumentasie verskaf het.Anthony de Bruyns was die besturende direkteur van Sechaba-sekuriteitsmaatskappy en ook voorsitter van die WKSR.Sechaba het tot Oktober 2009 sekuriteitsdienste by verskeie &shy;gemeenskapshospitale en -klinieke verskaf.De Bruyns het aansoeke ingedien vir di&eacute; nuwe tenders.Comwezi en Command het nooit voorheen vir die departement gewerk nie.Sechaba het aan al die tendervereistes voldoen. Mohammed Ebrahim Sayed, &shy;mede-eienaar van City Protection Services, het ook vir di&eacute; tenders aansoek gedoen.Sayed het ook druk op die departement begin plaas.Luidens hofdokumente het Van Wyk later vir De Bruyns en Sayed gebel.Hy het hulle tenders by die hospitale Karl Bremer en Grootte Schuur aangebied as hulle die sake &ldquo;sou laat gaan&rdquo;, maar albei het dit van die hand gewys.Een van die klagte teen Van Wyk is dat hy &rsquo;n omkoopgeld van R12 000 van Comwezi gevat het om vir &rsquo;n ander hofsaak van hom te betaal. Van Wyk verskyn weer op 26 Mei in die Bellville-handelshof.