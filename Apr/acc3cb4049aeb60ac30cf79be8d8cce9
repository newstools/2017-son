Toe Lungile Gongqa oor die 2017 Twee Oseane Ultra-marathon-wenstreep hardloop, het hy die eerste Kapenaar in 44 jaar geword om dit te doen.&nbsp; Die laaste Kapenaar wat die 56 km-wedloop gewen het was Don Hartley in 1973. David Gatebe van Kroonstad was in 2013 die laaste Suid-Afrikaner wie gewen het. Gongqa het die wedloop in 03:09:43 voltooi, met Warinyane Lebopo van Lesotho tweede in 03:10:21. Vir die laaste ses kilometer was die twee kop-aan-kop, voor Gongqa die groot tree na die eindstreep gegee het. Maryna Damantsevich van Belarus het die vroue wedloop in 03:37:13 gewen. Lesotho se Namakoe Nhkase was die eerste man oor die wenstreep in die half-marathon en Irvette van Zyl die eerste vrou oor die wenstreep. Vir die ultra-marathon was daar 11000 inskrywings, van wie 7782 mans en 3218 vroue was. In die halfmarathon was daar 16000 inskrywings, van wie 7426 mans en 8754 vroue was.