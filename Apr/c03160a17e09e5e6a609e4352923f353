DIE ANC in die Bitou-munisipaliteit in Plettenbergbaai het vandeesweek &rsquo;n dubbele nederlaag gely.Dit kom nadat die DA Woensdag wyk 2 in &rsquo;n tussenverkiesing oortuigend behou het.Asof dit nie genoeg was nie het die kingmakers in die raad, die Active United Front (AUF), vroe&euml;r aangekondig hy sal sy koalisie met die ANC be&euml;indig.Die AUF-leier en ook burgemeester, Peter Lobese, gaan na verwagting met die DA in die kooi spring.Di&eacute; besluit kom n&aacute; pres. Jacob Zuma se omstrede kabinetskommeling verlede week toe hy onder meer die minister van finansies, Pravin Gordhan, afgedank het.Volgens die Onafhanklike Verkiesingskommissie (OVK) het die wyk vakant geraak nadat die vorige DA-raadslid bedank het. Luidens die uitslag op die OVK-webblad het David Swart van die DA 3 049 stemme (86,33%) gekry.Die ANC-kandidaat, Thobeka Memani, het 335 stemme (net meer as 9%) gekry. Die AUF en EFF het onderskeidelik 112 en 36 stemme ontvang.Die Wes-Kaapse DA-leier, Bonginkosi Madikizela, het ges&ecirc;: &ldquo;Die DA vier di&eacute; oorwinning, sowel as die besluit van die AUF om sy koalisie met die ANC te kanselleer.&rdquo;Volgens Madikizela het die verhouding tussen die ANC en die AUF &ldquo;vanaf sy vorming versuur&rdquo;.&ldquo;Daar is verskeie skandale wat die ANC en sy associates in Bitou pla,&rdquo; het hy ges&ecirc;.Hy het &rsquo;n beroep gedoen op ander partye wat in &rsquo;n koalisie met die ANC is om die AUF se voorbeeld te volg.&ldquo;Die DA beskou die verandering in Bitou as &rsquo;n bevestiging van ons rekord van vordering.&rdquo;