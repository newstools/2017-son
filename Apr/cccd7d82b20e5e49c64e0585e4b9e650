DIE koalisieregering in die Nelson Mandelabaai-metro staan sterk, maar dis duidelik die onderburgemeester voel oor verskeie sake gegrief.S&oacute; het Athol Trollip, die burgemeester, vandeesweek oor sy adjunk, Mongameli Bobani, ges&ecirc;.Trollip se uitlatings het gevolg kort nadat Bobani ges&ecirc; het die mayor beskou die Metro as sy &ldquo;plaas&rdquo; en dink hy is nog die &ldquo;baas&rdquo; daarvan.Volgens Trollip is daar prosesse wat ingeskryf is in die koalisie-ooreenkoms tussen die DA, UDM, Cope en die ACDP.Die DA (57 setels) is by verre die beherende party, met die UDM (2 setels) wat die tweede plek beklee.Hierdie prosesse word gevolg om ongelukkigheid binne die koalisie op te los en word vertroulik ingespan.Die mayor het bygevoeg wanneer &rsquo;n posisie &ldquo;onhoudbaar&rdquo; word, sal ander planne egter gemaak moet word.Bobani het Woensdagoggend vyf aanklagte van korrupsie teen Johann Mett&shy;ler, die stadsbestuurder, en Vuyo Zitumane, die waarnemende uitvoerende direkteur van korporatiewe dienste, aanhangig gemaak.Hy het bygevoeg die aanklagte kan moontlik ook Trollip betrek.Bobani se aanklagte hou verband met die &ldquo;onwettige&rdquo; en &ldquo;twyfelagtige&rdquo; aanstelling van maatskappye om dienste aan die Metro te lewer.Die onderburgemeester het bevestig hy sal ook &rsquo;n mosie aan die munisipale raad indien om te vra dat Mettler en Zitumane geskors word.&ldquo;Kontrakte ter waarde van miljoene rande word ondersoek, maar Mettler is die persoon wat die kontrakte afgeteken het.&ldquo;Ek word tans geteiken en ek gaan nie sit en niks doen nie,&rdquo; aldus Bobani.Die res van die lede van die koalisieregering asook die speaker en die hoofsweep van die munisipale raad het die aanklagte in &rsquo;n verklaring as onwaar afgemaak.Dit dui ook daarop dat die koalisievennote en alle lede van die burgemeesterskomitee, behalwe Bobani, die administrasie se pogings steun om korrupsie te stop.James Selfe, die voorsitter van die DA se federale uitvoerende raad, blyk keelvol vir Bobani te wees.Selfe het ges&ecirc; die onlangse uitlatings en optredes van Bobani, die UDM-leier in die Metro, is die oorsaak van sy onhoudbare posisie.Volgens hom is &rsquo;n punt van &ldquo;genoeg is genoeg&rdquo; reeds met Bobani bereik, maar het bygevoeg die DA en UDM se nasionale leiers sal dit uitsorteer.Bantu Holomisa, die na&shy;sionale UDM-leier, het aan Die Burger ges&ecirc; die koalisie is nie afhanklik van een persoon nie en dat hy nie bekommerd is oor die jongste verwikkelinge nie.