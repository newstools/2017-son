Indien die UDM hom vra om van sy pos as onderburgemeester afstand te doen om die koalisie te red, sal hy dit sonder twyfel doen.S&oacute; het Mongameli Bobani, onderburgemeester van die Nelson Mandelabaai-metro en plaaslike UDM-leier, aan Son op Sondag ges&ecirc;.Groot onmin heers tussen Bobani en Athol Trollip, die DA-burgemeester van die Metro. Die DA regeer die Metro in koalisie met die UDM, Cope en die ACDP.Die DA spog met 57 setels in die munisipale raad, die UDM met 2 en Cope en die ACDP met 1 elk.Daar is 120 setels in die raad en die DA moes die koalisie vorm om &rsquo;n meerderheid te verseker.Verskeie krake tussen Bobani en Trollip wys al &rsquo;n geruime tyd en dit is Woensdag op die spits gedryf.Dit was toe Bobani aanklagte van korrupsie teen Johann Mettler, stadsbestuurder, en Vuyo Zitu&shy;mane, waarnemende uitvoerende direkteur van korporatiewe dienste, aanhangig gemaak het.Bobani het bygevoeg Trollip kan ook uiteindelik betrek word.Die res van die koalisievennote het dadelik hul steun aan Trollip en die Metro-administrasie in hul stryd teen korrupsie toeges&ecirc;.Bobani meen selfs as hy sy posisie as raadslid verloor, sal hy as &rsquo;n inwoner van die Metro voortgaan met sy stryd teen korrupsie en rassisme.Hy het ges&ecirc; Mettler se aanstelling is onwettig en het bygevoeg &rsquo;n maatskappy wat deur Zitumane besit word, doen onwettig werk vir die direktoraat vir wie sy verantwoordelik is.Hy het Trollip as &rsquo;n swak leier beskryf omdat hy verantwoording moet doen vir korrupsie in die vorige ANC-regering, maar dit glo eerder onder die mat invee.&ldquo;Die UDM as party sal altyd &rsquo;n lid van die koalisie wees en het sterk leiers indien iemand anders in my plek aangestel word. Maar die DA het ook ander sterk leiers.&rdquo;Gift Ngqondi, die ANC-streekswoordvoerder, het verduidelik sy party het uit die staanspoor geweet die koalisie sal nie werk nie.&ldquo;Daar was nie &rsquo;n meerderheidswenner n&aacute; afloop van die verkiesing nie en daarom sien ons nou dat die UDM beswaar aan&shy;teken teen die DA se leierskapstyl.&ldquo;Dit kom omdat die UDM nou sien dat die DA die party wil insluk en hom nie as &rsquo;n koalisievennoot beskou nie. Ons voel simpatie teenoor die UDM, aangesien hy soms soos &rsquo;n ge&iuml;gnoreerde stiefkind eerder as &rsquo;n biologiese kind behandel word.&rdquo;Ngqondi meen die DA weet nie hoe om die Metro te bestuur nie en het nie be&shy;loftes deurgevoer om korrupsie te beveg nie. Volgens hom sal die koalisie nie die volgende twee maande deursien nie en is die ANC bekommerd dienslewering ly weens die binnegevegte.&ldquo;Ons mense verdien beter en die ANC doen &rsquo;n beroep op die EFF, Cope en die UDM om hulle by die kamp van die inwoners aan te sluit en die DA uit die kussings te lig.&rdquo;Marlon Daniels, raadslid van die Patriotic Alliance, meen die geveg is tussen Bobani en Trollip, maar dit het nou &rsquo;n negatiewe impak op almal.Volgens Daniels het die mense van die Metro verlede jaar op 3 Augustus gaan stem en dit duidelik gemaak hulle wil nie meer die ANC in beheer sien nie.Hy meen die huidige regering moet gesteun word, maar voeg by dit beteken een van Bobani of Trollip &ldquo;moet op sy swaard val&rdquo;.Volgens hom stel die situasie die Metro in &rsquo;n swak lig en verdien die inwoners beter.Altesaam 11 ho&euml;profiel-ampte&shy;nare in die Metro is uitgewys vir moontlike korrupte aktiwiteite sedert die nuwe regering agt maande gelede aan die bewind gekom het. Uit di&eacute; totaal is vyf reeds afgedank en in drie ander gevalle behoort dissiplin&ecirc;re optrede teen die einde van Mei afgehandel te wees. Twee gevalle word nog ondersoek.Trollip het ook opdrag gegee dat forensiese ondersoeke gedoen word na drie maatskappye wat die Metro gesamentlik byna R60 miljoen vir dienslewering gekos het.