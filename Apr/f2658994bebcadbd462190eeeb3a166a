HONDERDE mense wat die Paasnaweek saam met hul families op plattelandse dorpe wou deurbring en ander wat ook met vakansie wou gaan, se planne is ook deur die staking in die wiele gery.Ten minste drie uit die agt langafstandbusdienste uit die Kaapse middestad is sedert gister tot stilstand geruk.Di&eacute; busdienste is Greyhound, Translux, Atlantic en City to City. Woensdag was die terminus vol mense wat sak en pak daar opgedaag het net om toe uit te vind hulle is gestrand.Nie een van die dienste kon bevestig wanneer hulle weer sou ry nie. Die passasiers het &shy;omtrent geskarrel om refunds te kry sodat hulle ander planne kon maak om by hul bestemmings te kom.Maar di&eacute; wat by Shoprite kaartjies gekoop het, kon nie hul geld direk van &shy;Translux eis nie. Hulle moes heelpad terug gaan na die Shoprite waar hulle die kaartjies gekoop het om hul geld te kry, het &rsquo;n Translux-werker ges&ecirc;. Glenda Booysen (48) van Britstown in die Noord-Kaap is bebloed dat sy nie haar kind Woensdagaand sou sien nie. &ldquo;Hulle het ons eers voor 12:00 die middag &rsquo;n SMS gestuur om te s&ecirc; die busse is gekanselleer. &ldquo;Ek het my kind belowe ek klim vanaand af en hy verlang na sy ma. &ldquo;Nou sit ek met nog uitgawes om my sakke te laat stoor, weer werk toe te travel en m&ocirc;re (Donderdag) terug stad toe vir die trein. &ldquo;Plus daar is ook geld afgetrek van my refund. So, ek is nog kort vir my treinkaartjie ook.&rdquo;