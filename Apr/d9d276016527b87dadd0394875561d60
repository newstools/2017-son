&rsquo;N FAMILIE van Tafelsig, Mitchells Plain, doen alles in hul vermo&euml; om te keer dat die vermeende moordenaars van hul geliefde Martha Samuels (77) borgtog kry.Son op Sondag het verlede jaar berig oor di&eacute; ma van twee volwasse kinders wat op 2 September 2016 in haar huis verwurg is waar sy alleen gebly het.Sy is daardie dag nog 15:00 deur die bure gesien. Toe dit laat raak en die ligte nog af was, het haar buurvrou bekommerd geraak. Dit was toe dat die buurvrou se seun gaan inloer en Samuels se lyk gevind het. Haar beursie, met &rsquo;n klein som geld, haar horlosie, ring en selfoon is uit haar huis gesteel.Mandy Damons (45), haar dogter, vertel: &ldquo;Die moordenaars is vyf maande later deur haar selfoon opgespoor. &ldquo;Een van die verdagtes woon reg langs my ma en my ma het altyd gekla dat sy haar gedreig het.&rdquo;Vier verdagtes word tans aangehou in verband met die moord. Dis twee mans en twee vroue. &ldquo;Ons wil nie h&ecirc; hulle moet vry kom nie. Ons soek geregtigheid. &ldquo;Ons weet dit kan nie my ma terugbring nie, maar m&ocirc;re kan dit iemand anders se ma wees,&rdquo; reken Damons. Die familie het by die tweede borgtogverhoor Maandag &rsquo;n optog voor die hof gehou. Die verhoor is toe uitgestel tot 19 April, wanneer uitspraak oor borgtog gelewer word.Die familie het ook by &rsquo;n forum vir bejaardes gaan praat om bewustheid te versprei en selfs petisies daar uitgedeel. Damons s&ecirc;: &ldquo;Ons het al meer as 3 000 handtekeninge gekry en ons is besig om n&oacute;g petisies uit te deel. &ldquo;Daar is ook &rsquo;n aanlyn petisie wat ons op Facebook uitdeel. &ldquo;Ons beplan om alles op 19 April by die borgtogverhoor aan die aanklaer te oorhandig.&rdquo;Samuels wou nie meer in die area woon nie en hulle was in die proses om vir haar &rsquo;n ander plek te kry. Haar dogter kan nou nog nie glo wat met haar ma gebeur het nie. Sy s&ecirc;: &ldquo;Ek mis haar verskriklik en sou nooit gedink het dat sy s&oacute; sou sterf nie. &ldquo;Sy was so &rsquo;n goeie mens wat altyd mense gehelp het wat na haar deur toe gekom het. Ek voel soveel woede dat d&iacute;t met haar gebeur het.&rdquo;Damons gee raad: &ldquo;Waardeer jou ouers terwyl hulle lewe. Wanneer hulle nie meer daar is nie, kan jy nie die klok terugdraai nie.&rdquo; Die aanlyn petisie kan gevind word by ipetitions.com/petition/no-bail-for-murderers.