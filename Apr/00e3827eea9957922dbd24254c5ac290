DIE Stad Kaapstad is nou besig met &rsquo;n ondersoek na die dood van twee kinders nadat hulle hoender ge&euml;et het.Son het gister berig klein Asemahle (4) en Anele Ngqiba (6) het weens beweerde voedselvergiftiging gesterf.Asemahle is Sondagaand by die shack waarin sy gewoon het in Zephania Mothepengstraat, Samora Machel, oorlede.Anele het die volgende dag by die plaaslike daghospitaal gesterf.Albei kinders het siek geraak nadat hulle die hoender ge&euml;et het wat by &rsquo;n vrou wat lewende hoenders slag en skoonmaak voordat sy dit verkoop, gekoop is.Die burgemeesterskomiteelid belas met veiligheid en sekuriteit en maatskaplike dienste, JP Smith, het gister ges&ecirc; dis sy omgewingsgesondheidsdepartement se mandaat om ondersoeke uit te voer in gevalle van beweerde voedselvergiftiging.Smith verduidelik: &ldquo;Die ondersoek in di&eacute; geval sal &rsquo;n aantal aspekte behels, onder meer site visits by die slagoffers se huis, die persele van die verkoper waar die kos gekoop is voordat dit voorberei is, en die plaas waar die smous die lewende hoender gekoop het.&ldquo;Daarbenewens het die omgewingsgesondheidspraktisyns reeds monsters van die kos wat die slagoffers ge&euml;et het, bekom.&ldquo;Di&eacute; is na verskeie laboratoriums gestuur vir toetse.&ldquo;Hulle het ook monsters van die smous vir toetse by die Stad se bakteriologiese laboratorium gestuur.&rdquo;Smith s&ecirc; verder: &ldquo;Ons wil nie oor die moontlike oorsaak bespiegel totdat die laboratoriumtoetse en nadoodse ondersoeke afgehandel is nie.&rdquo;Die Wes-Kaapse gesondheidsdepartement se woordvoerder, Darren Francis, bevestig hulle ondersoek die oorsaak van die twee kinders se dood.Francis s&ecirc;: &ldquo;Ons het &rsquo;n toksikologie-verslag versoek wat die amptelike oorsaak van dood sal bevestig.&ldquo;Sodra di&eacute; uitslag bevestig is, sal dit aan die SAPD vrygestel word om die ondersoek af te handel.&rdquo;