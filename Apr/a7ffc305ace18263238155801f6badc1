MONTAGU. &ndash; &rsquo;n Ou straatreus, groter as die meeste huisies in die straat, bedreig nou inwoners se lewe.Di&eacute; reuse-bloekomboom wat meters uittroon bo die inwoners se huise, dreig om Magdalena Avontuur (50) se huisie sat te val.Avontuur, van Akasialaan, s&ecirc; sy slaap met een oog oop uit bekommernis.Sy moan: &ldquo;Anderdag toe die wind weer so aanhoudend waai, het ek van bangheid onder die kooi weggekruip.&rdquo;Sy s&ecirc; as die wind so woed, hoor sy die ou boom kraak en beur en dan vrees sy die ergste &ndash; dat sy nou die hemelse poorte gaan betree.Avontuur s&ecirc; as daai boom haar huisie uit-wipe, het sy geen ander heenkome nie.Avontuur skat dat die ou boom al &rsquo;n eeu oud is.Sy onthou dat sy as kind van drie oud reeds die boom sien staan het.Intussen het die boom se stam begin vrot en dis net &rsquo;n kwessie van tyd voordat dit meegee aarde toe.Calvin Pekeur, &rsquo;n gemeenskapswerker, s&ecirc; sowat 24 inwoners in die straat het reeds &rsquo;n petisielys geteken waarin hulle eis dat die Langeberg-munisipaliteit die boom moet kom afsaag.Volgens Pekeur het &rsquo;n amptenaar ges&ecirc; dis nie die munisipaliteit se werk om die boom te kom afsaag nie.Die bure is nou woedend.Matthew Sheldon, &rsquo;n munisipale woordvoerder, het by navraag ges&ecirc; dat die munisipaliteit nie op privaat &shy;erwe werk nie.Sheldon s&ecirc;: &ldquo;Dis die eienaar se eie verantwoordelikheid om die boom op haar erf te verwyder.&rdquo;