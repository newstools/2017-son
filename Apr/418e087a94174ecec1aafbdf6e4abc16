DAAR word na nuwe planne gekyk om huise vir mense in die Gap Market te finansier.Die Gap Market verwys na mense wat te veel geld vir &rsquo;n gratis huis verdien en te min om vir &rsquo;n huisverband te kwalifiseer.Die Wes-Kaapse departement van behuising van Bonginkosi Madikizela en di&eacute; van ekonomiese geleenthede van Alan Winde het Woensdag in Stellenbosch &rsquo;n konferensie aangebied.Gesprekke is met die privaat sektor gevoer oor hoe om huise bekostigbaar te maak.Die Wes-Kaapse regering en die privaat sektor sal kyk hoe om finansiering vir mense in die Gap Market te kry.Madikizela het die vennote bedank vir hul belangstelling en ges&ecirc; hulle sal kyk na geleenthede in die Gap Market.&ldquo;Ons het ernstige uitdagings met huise in die land. Die regering het die afgelope 23 jaar baie gedoen om huise te bou vir mense wat dit nodig het.&ldquo;Maar dinge het verander en die regering kan dit nie meer bekostig om huise verniet weg te gee nie.&rdquo;Hy het ges&ecirc; die nasionale backlog is omtrent 2,3 miljoen huishoudings.Volgens Madikizela het die regering verwagtinge geskep dat mense kan registreer en dan &rsquo;n huis verniet kry.&ldquo;In die Wes-Kaap is die backlog meer as 564 000 huishoudings. Die budget vir die vorige boekjaar was omtrent R2,2 miljard en ons het 18 000 gesinne gehelp.&ldquo;Om die huidige backlog uit die weg te ruim, het ons tussen R80 miljard en R100 miljard nodig.&rdquo;Winde het ges&ecirc; die konferensie was &rsquo;n gesamentlike drive om seker te maak inwoners wat op plase werk en bly, het ook toegang tot blyplek. &ldquo;Sedert 2014 is 127 000 werkgeleenthede in die Wes-Kaapse landbousektor geskep.&ldquo;Altesame 448 000 mense werk in die landbousektor. &ldquo;Meer werk word geskep in veral landelike gebiede en oplossings moet gekry word vir mense wat op plase werk.&ldquo;Ons weet baie mense sal nie vir gratis huise kwalifiseer nie en baie mense kan ook nie &rsquo;n bond kry nie.&rdquo;