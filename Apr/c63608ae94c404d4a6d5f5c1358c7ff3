INDIEN inwoners van die Nelson Mandelabaai-metro binne die afsienbare toekoms water met &rsquo;n melkerige kleur uit hul krane tap, moet hulle nie skrik nie.Want di&eacute; melk-kleurige water is heeltemal veilig om te drink.So het Athol Trollip, uitvoerende burgemeester, verlede week na afloop van &rsquo;n vergadering van die burgemeesterskomitee (mayco) ges&ecirc;.Trollip en Annette &shy;Lovemore &ndash; mayco-lid vir infrastruktuur, ingenieurswese en energie &ndash; het streng waterbesparingsregulasies vir die Metro bespreek.Een van die noodplanne is om die voltooiing van fase 2 van die Nooitgedagt&shy;waterskema te bespoedig en teen Julie &rsquo;n bykomende 40 megaliter per dag in die stelsel te plaas.Daarby wil die Metro ook &rsquo;n bykomende 15 megaliter per dag gesuiwerde, gechlorineerde en ongefilterde water uit die Nooitgedagt-watersuiweringsaanleg bekom.Trollip het ges&ecirc; die water sal heel moontlik by die bestaande toevoer gevoeg word en sal dit &rsquo;n melkerige kleur gee. Dit is egter gesuiwer en heeltemal drinkbaar.Die bogenoemde planne sal Nooitgedagt se suiweringskapasiteit tot 155 megaliter per dag verhoog.Lovemore het egter gewaarsku die 55 megaliter per dag wat uit Nooitgedagt verkry kan word, is nie rede tot verligting nie.Sy het ges&ecirc;: &ldquo;Die &shy;Churchill-dam sal moontlik binne die volgende week leeg wees.&ldquo;Die water uit &shy;Nooitgedagt sal dus net opmaak vir die water wat uit di&eacute; dam &shy;ontvang is.&ldquo;Ons berei nou &rsquo;n item voor wat die verklaring van &rsquo;n plaaslike ramptoestand sal aanvra.&ldquo;Dit dien op 26 April voor die burgemeesterskomitee en op 4 Mei voor die &shy;munisipale raad,&rdquo; het &shy;&shy;sy verduidelik.Die afkondiging van &rsquo;n plaaslike ramptoestand sal die Metro toelaat om &rsquo;n kortpad om sy eie prosesse te neem.