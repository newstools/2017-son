IN DIE winter kan &rsquo;n mens lekker met allerhande teksture speel wanneer jy aantrek. En dalk wil jy diep in jou kas of jou ouers se kaste gaan krap, want &rsquo;n nuwe trend wat die winter in is, is velvet.Die plaaslike mode-label Habits van Jenny le Roux het by die onlangse Kaapse Modeweek ook velvets in helder kleure en verskillende items op die loopplank ten toon gestel.Dra jou velvets opmekaar as jy ekstra wil wees of kombineer dit met ander teksture om jou uitrusting meer dimensie te gee.En as jy jouself die winter in jou velvets omhels, sal jy sommer luuks voel met die sagte materiaal.