&rsquo;N ONAANGENAME reuk hang in die lug en die inwoners van Mars Place in Barcelona is skoon skaam om gaste by hul huis te ontvang. Past. Douglas Joseph (52), wat in di&eacute; kort straat in die Baai se noordelike gebiede woon, s&ecirc; selfs die polisie kla by hom oor die vullis in die pad wat hulle verhinder om die gebied ordentlik te patrolleer.Joseph blameer die DA-raadslid, Pieter Hermaans, vir die gemors en meen hy&rsquo;s te lui om sy werk te doen.&ldquo;Hierdie probleem gaan nou al &rsquo;n rukkie aan en ons het by Hermaans gekla, maar niks word hieraan gedoen nie.&rdquo;Joseph het gister skaam gekry toe &rsquo;n advokaat wat na sy huis toe gekom het, ges&ecirc; het &ldquo;dis ridiculous hoe vuil dit is&rdquo; by sy plek.&ldquo;Ek self is &rsquo;n DA-lid, maar (Athol) Trollip moet ontslae raak van vrot councillors. Ons het vir Hermaans ge-vote, maar dit lyk my hy is net soos die vorige raadslid, Nico du Plessis.&rdquo;Joseph het selfs al die skrapers wat daar verbyry, genader om skoon te maak, maar hulle charge glo R300 daarvoor.Joseph se kleinkind, Caitlyn Joseph (2), het vroe&euml;r &rsquo;n veluitslag gekry van die rommel om hul huis en die dokter het ges&ecirc; dis weens &rsquo;n kiem wat sy opgedoen het.Grace Schmidt (24), ook &rsquo;n inwoner van di&eacute; straat, s&ecirc; sy is bekommerd oor haar kinders (6 jaar en 2 maande) se gesondheid omdat hulle gereeld in die rommel speel omdat daar nie &rsquo;n ander speelplek is nie.Mary Bruintjies (62) woon ook in Mars Place en sy gebruik haar agterdeur as ingang na haar huis omdat haar voordeur oopmaak op vullishope.&ldquo;As die mense hier moet kom, dink hulle seker &lsquo;sies, dis hoe vuil die mense is wat hier woon&rsquo;. Maar dis nie waar nie. &ldquo;Ons het klaar ons eie yards om skoon te hou en dis die councillor se werk om di&eacute; gemors skoon te maak,&rdquo; s&ecirc; Bruintjies.Hermaans s&ecirc; die inwoners van Mars Place moet net &rsquo;n bietjie geduldig wees, omdat hulle wel daar sal uitkom.&ldquo;Die probleem is dat ons in die noordelike gebiede net een front-end loader tot ons beskikking het en dit kan nie net in een wyk gebruik word nie.&ldquo;Ons het al in Helenvale aan die onderkant begin skoonmaak en beweeg nou op.&rdquo;Volgens Hermaans is daar al skoongemaak voor die Laerskool Bayview en in Fitchardtweg, waar die rommel die ergste was.