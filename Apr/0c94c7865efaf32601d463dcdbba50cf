HAAI, Son&shy;landers! Vandag plaas ons weer &rsquo;n lekker spanningsverhaal uit die pen van KEITH MEYER. Dit is &rsquo;n ware &shy;who- dunnit en toe die gemeenskap uitvind wie die moordenaar is, is dit &rsquo;n helse skok. Keith noem sy storie Die Vyfde Gebod. Geniet dit. DIE Abrahams-gesin wat tans in George woon, is een van die gelukkigste &shy;families.Daddy Len en Mammie Sally is die beste ouers ooit vir die 14-jarige Zoa.Len is die computer fundi wat gereeld die land vol reis om kursusse aan te bied. Sally is die een wat by elke sosiale organisasie in die dorp betrokke is.Daardie middag toe Zoa van die skool af kom, tref sy haar ma en uncle Bennie, die elektrisi&euml;n, in hul dubbelverdiepinghuis aan.Sally is effens onkant gevang, want sy verwag Zoa nie daardie uur van die dag nie. &ldquo;Ag, Mammie, ek het my period gekry en toe stuur die juffrou my sommer maar huis toe. &ldquo;Middag, uncle Bennie. Hoe gaan dit?&rdquo; wil Zoa weet.Bennie, half ongemaklik, antwoord met &rsquo;n skor stem terwyl hy afwaarts staar, want hy kan nie vir Zoa in die o&euml; kyk nie. &ldquo;Haai, my kind, jy raak darem nou mooi. Jou pa se ewebeeld &ndash; soos vinkel en koljander,&rdquo; probeer hy die beste van die ongemaklike situasie maak.&ldquo;Ek moet nou eers gaan, want ek moet nog my manne gaan betaal. Dit is Vrydag en hulle is seker al ongeduldig.&rdquo;Later vra Zoa: &ldquo;Mammie, wat het uncle Bennie kom maak? Hy weet tog Pappie is weg Johannesburg toe. &ldquo;Ek weet hulle is kop-tjommies, maar ek voel ongemaklik.&rdquo;Sally raak dadelik kwaad vir haar kind se ongemaklike vraag. &ldquo;Hy het die oond se element kom regmaak. Jy weet mos dis al &rsquo;n geruime tyd stukkend,&rdquo; kom dit vinnig van Sally.Daardie middag toe Sally haar soveelste afspraak by die plaaslike netbalklub gaan nakom, begin die onrus in Zoa se binneste vreet.Sy gaan kombuis toe en toets of die stoof se oond nou werk. Maar dit werk nie . . . En nou het daardie saadjie van twyfel water gekry.Zoa en vader Russell, die nuwe priester, het gou vriende geraak nadat sy in die koor begin sing het. Vader Russell woon alleen in die pastorie sedert hy minder as &rsquo;n maand gelede daar aangestel is. Zoa gaan na hom toe en maak haar hart leeg. Hy troos en Zoa voel beter toe sy daardie aand in haar pers kamer aan die slaap raak.Die Sondagoggend staan sy vroeg op en maak koffie vir haar en haar ma.&ldquo;Mammie, ek gaan kerk toe. Dis tyd om my sondes te gaan confess. Vader Russell gee vandag die Holy &shy;Communion en in die tyd van lent is dit so treffend.&rdquo; Toe sy by die kerk opdaag, is die gees maar stroef. By nadere ondersoek moes sy verneem dat &shy;uncle Bennie, haar pa se beste p&ecirc;l, hom glo dood ge-shock het. &ldquo;Maar hoe kan dit wees? Hy is dan &rsquo;n ervare elektrisi&euml;n?&rdquo; is van die vrae wat mense stel.Die Dinsdag kom Len uit Joburg en in di&eacute; stadium is hy reeds ten volle ingelig oor wat na bewering met Bennie gebeur het. Vir hom is dit ook &rsquo;n gevoelige slag, want hulle was van hul laaitie-dae af tjommies.Die Woensdagmiddag kry Len &rsquo;n call van &rsquo;n &ldquo;unknown number&rsquo; op sy Samsung. Dis &rsquo;n skor stem wat hom vra of hy weet Bennie en sy vrou, Sally, het gejol. Len lag dit af toe hy Sally daarvan vertel. Maar Zoa hoor die gesprek waar sy in die sitkamer besig is om songs te download. Sy besluit om niks te s&ecirc; nie, want sy wil nie haar ouers uit mekaar dryf nie.Die Donderdag in Bennie se roudiens wil vader Russell weet of hy kan kom tee drink aan huis van die Abrahamse. Hulle willig in, want hulle is mos die &ldquo;daai mense&rdquo; van die dorp en hy is mos nog nuut.Vader Russell geniet die Abrahamse se gasvryheid. Tog is hy effens ongemaklik toe hulle oor die oorlede Bennie gesels. Sally kan nie verstaan hoekom die priester so ge&iuml;nteresseerd is in Bennie nie &ndash; totdat sy verneem dat Zoa by hom was oor die dag toe Bennie die oond moes kom regmaak.Die Maandag n&aacute; die begrafnis gons dit in die dorp oor Bennie se outopsie. Daar is bewys Bennie het hom nie doodgeskok nie, maar hy is dood gewurg!Skielik draai alle aandag na Len. Maar sy alibi is so dig soos &rsquo;n politician se service delivery. Hy was in Joburg en het nie eens geweet wat daardie dag in sy huis gebeur het nie. Kapt. Connor September krap ook kop, want die ander twee moontlike verdagtes &ndash; Sally en Zoa &ndash; is te lig in die broek om Bennie, wat 2 m lank in sy nr. 12-skoene gestaan het, te verwurg.&ldquo;Tensy hulle iemand gehuur het om Bennie te vermoor . . . Maar dit sal dan mos nie Sally gewees het wat haar lover sou wou doodmaak nie. &ldquo;En Zoa kan dit nie wees nie, want waarmee sou sy &rsquo;n huurmoordenaar betaal?&rdquo; Len begin wonder oor die &shy;&ldquo;unknown number&rdquo; wat hy daardie dag gekry het. Hy vertel kapt. September van die call. September wend hom tot &shy;Vodacom om die phone call te trace. Dit vat dae voordat hy weer van Vodacom hoor. Net nadat Vodacom hom ingelig het wie die oorsprong van die call was, begin hy &rsquo;n bietjie verder snuffel.Daardie oggend ry hy na die Oos-Kaap waar hy verder gaan snuffel. By die plaaslike landdroskantoor loop hy die klerk van die hof raak. Di&eacute; laat hom toe om &rsquo;n bietjie in die hof se rekords rond te krap.Hy loop ook in die gemeenskap rond en vra taamlik ongemaklike vrae.Die volgende &shy;Sondagoggend net voor kerk stop kapt. September en een van sy juniors voor die plaas&shy;like kerk in George. Dis tien voor tien en die kerkdiens moet begin.Hulle stap toe die konsistorie binne waar vader Russell reeds in sy toga sit en wag dat die diens moet begin.Die groot, fris priester kyk &shy;verskrik op toe hy die polisie&shy;beamptes gewaar. &ldquo;Vader Russell, die arm van die gereg is lank en strek oor provinsies en jare heen. &ldquo;Ek neem jou in hegtenis op die moord van Bennie Lamberts. &ldquo;Net soos u vyf jaar gelede ook twee jolmans verwurg het . . .&rdquo;Wat dink jy van hierdie storie? Enige voorstelle? SMS na 32369