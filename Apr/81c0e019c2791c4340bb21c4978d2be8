&rsquo;N FAMILIE soek geregtigheid vir hul jongste seun wat laas jaar koelbloedig vermoor is.Dylan Pelton (18) is op 2 Desember verlede jaar in Jakkalsvleirylaan in Bonteheuwel doodgeskiet terwyl hy saam met &rsquo;n vriendin gestap het.Pelton se familie s&ecirc; hulle weet wie die moordenaar is en wil graag h&ecirc; hy moet gevang word. Pelton was ook bekend vir sy liefde vir sokker. Volgens sy ma, Rozita, was Dylan glad nie &rsquo;n bendelid nie. Maar hy is &rsquo;n paar weke voor die voorval deur &rsquo;n paar jong mans van &rsquo;n bende gepla, het sy bygevoeg. &ldquo;Hy het ons nog vertel, toe het ek en sy pa na daai bendebaas toe gegaan om te s&ecirc; wat aangaan en dat ons kind nie &rsquo;n bendelid is nie. &ldquo;Al wat hy vir ons ges&ecirc; het, was: &lsquo;Hou julle kind net binne.&rsquo; &ldquo;Verder het hy niks ges&ecirc; nie. Ek het toe vir Dylan ges&ecirc;: Ig&shy;nore hulle net. As enigiets gebeur, dan weet ons wie dit is.&rdquo; Volgens Pelton vlug die hoofverdagte in die gebied rond. &ldquo;Ek kan nie rus tensy hy gevang word nie, want wat doen hy nie nog aan ander mense se kinders nie?&rdquo; het Rozita bekommerd bygevoeg. Rozita mis haar seun verskriklik. Daar is selfs &rsquo;n groot tafel vol foto&rsquo;s en hartjies in die voorhuis. Sy pa, Denver, is baie ongelukkig met hoe stadig die saak vorder.Hy s&ecirc;: &ldquo;Ons kan nie closure kry nie. Al die inligting l&ecirc; by die polisie, maar ons het nog niks van hulle gehoor nie. Ons moet alles self uitvind by mense.&rdquo; Sers. Noloyiso Rwexana, &rsquo;n polisiewoordvoerder, het by navraag ges&ecirc; daar is nog geen nuwe verwik&shy;kelinge in Dylan se saak van moord nie.&ldquo;Daar is ook geen bevestiging dat die genoemde persoon inderdaad die verdagte in hierdie geval is nie,&rdquo; het Rwexana ges&ecirc;.