&ldquo;ONS wil seker maak dat mense op die laagste vlak, wat geraak gaan word deur die inwerkingstelling van die ge&iuml;ntegreerde openbare vervoerstelsel (IPTS), ook voordeel sal trek daaruit.&rdquo;S&oacute; s&ecirc; Rano Kayser, burgemeesterskomiteelid vir paaie en vervoer in die Nelson Mandelabaai-munisipaliteit (NMBM), gister in die Weseinde-gemeenskapsaal.Gister is nog &rsquo;n definitiewe tree gegee na die afhandeling van die IPTS se fase 1, wat die roete van Cleary Park na Port Elizabeth-Sentraal insluit.&ldquo;Sowat 144 mense sal opgelei word om hul kode 10- of kode 14-rybewys te bekom voor die einde van Mei. Dit sal van die vier betrokke taxiverenigings afhang wie hulle kies om vir die opleiding te gaan,&rdquo; s&ecirc; Kayser.Die opleiding sal verskaf word deur &rsquo;n diensverskaffer wat die NMBM aangestel het en sal in fases gedoen word.Dit wil s&ecirc; dat 100 mense kode 14-rybewyse gaan kry, en 44 mense sal kode 10-rybewyse kry. Verlede jaar het verskeie taxiverenigings &rsquo;n memorandum van verstandhouding onderteken sodat hulle kan deel wees van die proses.Kayser s&ecirc; as als goed afloop, behoort fase 1 van die IPTS einde Junie vanjaar amptelik in werking te tree.Van die taxidrywers het hul kommer uitgespreek oor vergoeding vir die tydperk waarin hulle opleiding ontvang. &ldquo;Baie van ons hier is die enigste broodwinners. Ek moet sorg vir &rsquo;n huishouding van ses mense en wonder hoe ek in daai tyd gaan geld inbring,&rdquo; s&ecirc; Gavin Rossouw (59) van Gelvandale, wat &rsquo;n lid van die Algoa Taxi Association is.Kayser se antwoord is: &ldquo;Die kompensasie en ander kwessies vorm deel van die onderhandelings wat tans plaasvind. Daar is drie subkomitees aangestel, naamlik die bemagtigings- en opleidingskomitee, die bedryfskomitee en die diens- en die vergoedingskomitee.&rdquo;Gister het werkers busstaanplekke begin bou in Norman Middletonweg, agter die Cleary Park-taxistaanplek. D&iacute;t sal ook na verwagting klaar wees teen einde Mei.Herstelwerk aan infrastruktuur op die Cleary Park-roete het ook gister begin en sal volgens Kayser gereed wees vir die IPTS se trial run einde Mei.