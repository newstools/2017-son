TOE val die afgradering-swaard. Ons rand voer &rsquo;n oorlewingstryd en die ANC-leierskap se morele kompas word gesteel, gekaap en verwoes deur vrees en hebsug. Die ekonome en ons gewetes (di&eacute; wat nie deel van die plundery is nie) waarsku dat Suid-Afrika &rsquo;n lang ruk so onseker gaan spartel. Maar die #PeoplesMarch het landwyd voortgegaan en hoop laat opskiet. Burgers het hul kinders gewys wat aktivisme beteken; wat dit beteken om jou stem te laat hoor, al skreeu jou opposisie, al dreig hulle jou met arrestasie, al probeer hulle ras gebruik om julle te verdeel. Ja, ek het die kritiek gehoor dat dit net wit mense is wat nou wil saamstaan, maar waar is hulle as die Cape Flats bloei of by die #FeesMustFall-betogings? Waar is die rykes as die armes bakhand staan vir hul Sassa-geld? Waar is die regering as ons land se ekonomie en staatsinstellings, ons jobs, ons toekoms aan skerwe geblaas word? Daar kom &rsquo;n dag dat jy &rsquo;n gesprek met jou God en jou gewete moet h&ecirc; oor wat vir jou belangrik is en vir jou saak maak. Dalk was dit die afgelope week, dalk is dit oor &rsquo;n ander kwessie. Wie weet? Maar die dag kom wanneer ons moet opstaan vir dit waarin ons glo. Maar al het ons hoeveel optogte en sit-ins en sing ons watter freedom songs &ndash; dit gaan sekere werklikhede nie ongedaan maak nie. Ons ekonomie het rommelstatus en ons graderingsprobleme is nog lank nie verby nie. Soms moet &rsquo;n muur inmekaartuimel voordat jy weer kan begin bou. Ons moet net seker maak ons het die regte argitekte wanneer ons Suid-Afrika herbou. Wat beteken al die optogte? Is dit net gatvolgeit en bekommernis? Sommige verdagmakers noem dit &ldquo;civil disobedience&rdquo;. Aktiviste meen hulle sal soos in die eighties tronk toe gaan om die land van ondergang en die Zuptas te red. Wat beteken die afgradering? Jy gaan meer rente op jou skuld betaal.Daar is nou meer druk op die ekonomie. Enige nuwe projekte wat die regering wil begin soos om meer huise te bou gaan nou meer kos. Dit gaan direk &rsquo;n impak h&ecirc; op diegene wat hoop op werk in die boubedryf.As jy wel &rsquo;n job het, gaan die verhogings wat jy kry stadiger aanpas by wat jy dink jy verdien. Daar sal dalk nie eens &rsquo;n verhoging wees nie. Die regering gaan sukkel om internasionale befondsing te kry om hul uitgawes te dek, wat beteken hul beplande spandering op onderwys, gesondheid, infrastruktuur of ander programme word geraak.Dit beteken ons sal dalk as regering moet gaan leen by die W&ecirc;reldbank of Internasionale Monet&ecirc;re Fonds. Die voorwaardes van lenings kan wissel van ho&euml;r rentekoerse (uitleenkoerse) of hulle kan aandring dat ons die spending op toelaes inkort. Ons beplande nasionale minimum loon wat volgende Mei ingestel sou word, sal moontlik teen &rsquo;n stadiger pas gebeur. Daar is die moontlikheid van meer werkverliese want jou maatskappy kan sukkel om geld te maak in hierdie ekonomie.Bottom line: ons gaan almal sufferLYNETTE FRANCIS, aanbieder van die aktualiteitsprogram Fokus op SABC2 en die geselsprogram Praat Saam op RSG, gee haar indrukke oor die mense wat op haar pad kom en die onder&shy;werpe waaroor hulle gesels.