DIE burgerlike samelewing beplan om met massiewe betogings vandag die land tot stilstand te ruk.Dit volg nadat pres. Jacob Zuma die minister van finansies, Pravin Gordhan, laas week afgedank het.Di&eacute; besluit het die rand onmiddellik laat tuimel. Dinsdag het die kredietgraderingsagentskap, Standard &amp; Poor, besluit om die land se ekonomiese vooruitsig na rommelstatus af te gradeer.Die Baaise organiseerder van die Save South Africa-veldtog, Khusta Jack, het bevestig &rsquo;n massabyeenkoms vind om 13:00 op die Vuyisili Mini-plein voor die stadsaal in Port Elizabeth plaas, berig Norman Silke .Die sameroeper van SA First Forum, adv. Rod Solomons, bevestig sy organisasie sal deel h&ecirc; aan &rsquo;n betoging na die parlement.Volgens hom re&euml;l verskeie burgerlike samelewingsgroepe dit. Die motief agter di&eacute; en ander marches sal wees om Zuma te dwing om weens die kabinetskommeling te bedank.&ldquo;Sover ek weet, het die Stad Kaapstad een march goed&shy;gekeur,&rdquo; s&ecirc; Solomons.Hy s&ecirc; dit begin 12:00 van Kaizergrachtstraat af. Daar sal ook mensekettings van 10:00 af gevorm word op verskeie hoofpaaie wat na die Kaapse middestad lei.Betogings word ook in hoofstede soos Pretoria en Port Elizabeth gere&euml;l.Baleka Mbete, speaker van die parlement, het Woensdag ingestem tot versoeke op nog &rsquo;n mosie van wantroue in Zuma. Dit sal op Dinsdag 18 April gedebatteer word. Intussen het die ANC-hoofsekretaris, Gwede Mantashe, by di&eacute; party se hoofkantoor, Luthuli-huis, in Johannesburg bevestig Zuma gaan n&ecirc;rens.Dit het gekom nadat die ANC se nasionale werkkomitee (NWK) Maandag en Dinsdag vergader het.Mantashe s&ecirc; die nuwe minister van finansies, Malusi Gigaba, sal saam met sy nuwe adjunk, Sifiso Buthelezi, werk om Gordhan se begroting uit te voer.Daar sal nie &rsquo;n nuwe begroting opgestel word nie, s&ecirc; hy.Mantashe se adjunk, Jesse Duarte, s&ecirc; Zuma sal Sondag met die party se integriteitskommissie vergader. Sy s&ecirc; die kommissie glo nie dat Zuma se bedanking &rsquo;n oplossing is nie.&ldquo;Wat tot die afgradering gelei het, is die skommeling,&rdquo; erken Mantashe.Mantashe ontken egter dat hy, die adjunkpresident, Cyril Ramaphosa, en die tesourier-generaal, Zweli Mkhize, op die NWK-vergadering gevra het om om verskoning aan Zuma te vra.Dit volg nadat hulle n&aacute; die kabinetskommeling in die openbaar ges&ecirc; het hulle stem nie saam met Zuma nie. Hy dring daarop aan dat geen ANC-LP teen Zuma in &rsquo;n mosie van wantroue sal stem nie. Mantashe s&ecirc;: &ldquo;Elke keer as daar &rsquo;n mosie van wantroue is, is daar &rsquo;n poging in die media om ANC-lede te mobiliseer om (saam met die opposisie) te stem.&ldquo;Geen weermag sal toelaat dat sy troepe deur die vyand se generaal gelei word nie.&rdquo;Die voormalige ministers van vervoer en energie, Dipuo Peters en Tina Joemat-Petterson, asook voormalige adjunk-minister van finansies, Mcebisi Jonas, het intussen ook as LPs bedank.