&rsquo;N LAAITIE van Bonteheuwel wat Woensdagoggend drie keer geskiet is, is moontlik vir iemand anders aangesien.So s&ecirc; &rsquo;n inwoner nadat Mornay McCloud (18) op die hoek van Bluegumstraat en Bonteheuwel-rylaan gewond is. Die skietery het omstreeks 08:30 gebeur.&ldquo;Hy was op pad winkel toe toe die voorval gebeur het. Ek het dadelik ons raadslid gebel toe dit gebeur het,&rdquo; s&ecirc; die inwoner.Volgens die inwoner is McCloud &rsquo;n gawe seun en hy is nie &rsquo;n bendelid nie.&ldquo;Hy is moontlik vir iemand anders aangesien en is toe geskiet.&rdquo;McCloud het op sy maag gel&ecirc; en hy is in die been en rug geskiet.Die verdagtes het vermoedelik in &rsquo;n wit Ford Bantam-bakkie weggejaag.Sinathi Joni, &rsquo;n polisiewoordvoerder, het ges&ecirc; niemand is gearresteer nie.