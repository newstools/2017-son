BELOFTES wat leeg is.D&iacute;s waarvoor die inwoners van Macassar nou omtrent gatvol is.Dit gaan een van die groot besprekingspunte wees op &rsquo;n massavergadering m&ocirc;re 18:00 in die nuwe gemeenskapsaal oorkant die polisiestasie.Van die punte op die agenda is behuising, veiligheid en sekuriteit, asook ontwikkeling in die dorp.Volgens die inwonerskomitee word daar in die boekjaar 2017-&rsquo;18 nie vir behuising voorsiening gemaak nie.Hulle s&ecirc; die laaste huise is 16 jaar gelede in Macassar gebou en oorbewoning raak &rsquo;n al hoe groter probleem.Macassar gaan tans gebuk onder bendegeweld en dwelmhandel is aan die orde van die dag.Inwoners is ook bekommerd dat die stadsraad grond wat vir behuising in Macassar Village geoormerk is, glo verkoop aan ryk wynboere wat dit gebruik om huise vir hul werkers te bou.