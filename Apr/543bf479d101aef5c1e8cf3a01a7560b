IN DI&Eacute; stadium het Cheeky Watson nie &rsquo;n been om op te staan as hy aanvoer sy kriminele vervolging is kwaadwillig van aard nie. So het lt.kol. Robert &shy;Netshiunda, woordvoerder vir die Valke, gister aan Son ges&ecirc;.Watson, &rsquo;n voormalige president van die Oostelike Provinsie-rugbyunie (OPRU), het Vrydag saam met drie ander op klagte van onder meer korrupsie en geldwassery in die Baaise landdroshof verskyn.Nadia Gerwel, &rsquo;n voormalige werknemer van die Nelson Mandelabaai-metro se begrotings- en tesourie-afdeling, Andrea Wessels en Mandisa Mkaza het ook op van dieselfde aanklagte verskyn.Wessels het boonop in die hof verskyn namens haar geleentheidsmaatskappy, Zeranza 299, wat ook aangekla word.N&oacute;g &rsquo;n beskuldigde woon in Hermanus in die Wes-Kaap en was nie by die hofverrigtinge nie. Sy naam is in die hof weerhou.Watson en kie. het hulle Vrydag 06:30 &shy;vrywillig by die Mountweg-polisiekantoor gaan oorgee en daarna in die hof verskyn. Almal is op borgtog van R2 000 &shy;vrygelaat en moet op 3 Mei weer in die hof verskyn.&rsquo;n Vertroulike bron het aan Son verduidelik &shy;Watson se vervolging is kwaadwillig en word gedryf deur &ldquo;derde magte&rdquo; op politieke vlak. Die bron het bygevoeg die staat het geen saak teen &shy;Watson nie.Die aanklagte spruit uit die misbruik van R208 miljoen wat vir die Metro se IPTS-busdiens geoormerk was.Die staat beweer R12 miljoen is deur die beskuldigdes vir persoonlike verryking aangewend.Danie Gouws, &shy;Watson se regs&shy;verteenwoordiger, het verduidelik die twee voorste advokate in die land is aangestel om Watson te verteenwoordig.Hy het bygevoeg Watson sal ook strafregtelik en siviel teen verskeie mense optree. Netshiunda s&ecirc; die staat het &rsquo;n sterk saak teen Watson en dit is hoekom hy aangekla word.&ldquo;Hy (Watson) is onskuldig totdat anders bewys word, maar as hy s&ecirc; die staat se saak hou nie water nie, moet hy dit in die hof gaan bewys.&ldquo;Laat hy eers sy naam daar gaan skoonmaak voordat hy aan verdere stappe dink,&rdquo; sluit die woordvoerder af.Gouws voeg by daar is in di&eacute; stadium geen verdere kommentaar van Watson se kant nie.