RAADSLEDE wag steeds op &rsquo;n voorlegging oor die aanstelling van die organisasie Harambee om &rsquo;n werkskeppingsafdeling vir jong mense in die Nelson Mandelabaai-metro te bestuur.Die afdeling sal in die burgemeesterskantoor gestig word en die voorstel is dat dit deur Harambee, &rsquo;n organisasie sonder winsbejag, bestuur word.Die item is op die agenda vir die mees onlangse raadsvergadering op 30 Maart ingesluit, maar is uiteindelik deur die mayor, Athol Trollip, onttrek.Dit nadat al die opposisiepartye en selfs een van die DA se koalisieregering-vennote, die UDM, daarteen beswaar gemaak het.Die Burger berig die saak is op 8 Maart op &rsquo;n vergadering van die burgemeesterskomitee bespreek.Harambee help met werkgeleenthede vir jong mense.Die plan is toe voorgel&ecirc; deur Andrew Whitfield, voorsitter van die burgemeesterskomitee vir ekonomiese ontwikkeling, toerisme en landbou.&ldquo;Die organisasie se oogmerk is om kandidate te werf waar bestaande korporatiewe netwerke hulle nie bereik nie. &ldquo;Harambee evalueer die kandidate se vaardighede en soek vir hulle poste waarin hulle waarskynlik suksesvol sal wees,&rdquo; het Whitfield aldus Die Burger ges&ecirc;.Die projekkoste is sowat R10 miljoen oor &rsquo;n driejaartydperk waarvan die Metro en Harambee elk R4 miljoen sal bydra en die private sektor R1,99 miljoen.Die hoofsweep, Werner Senekal, het raadslede &rsquo;n dag voor die vorige raadsvergadering op &rsquo;n toer van Harambee geneem.Op die vorige raadsvergadering het Mongameli Bobani, onderburgemeester en UDM-leier in die Metro, ges&ecirc; sy party is nie geken in &rsquo;n moontlike Harambee-ooreenkoms nie.Die EFF het dit duidelik gemaak die party stem in beginsel saam, maar het gevra vir &rsquo;n voorlegging deur Harambee om klarigheid te kry.Die Patriotic Alliance, AIC en United Front het saamgestem.Trollip het gister aan Son bevestig die Harambee-voorlegging moet nog voor die burgemeesterskomitee vir ekonomiese ontwikkeling, toerisme en landbou dien.Hy het bygevoeg alle raadslede sal genooi word om di&eacute; vergadering by te woon.