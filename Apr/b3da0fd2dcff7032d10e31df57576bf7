DIT lyk of die Nelson Mandelabaai-munisipaliteit sedert verlede jaar nog nie veel vermag het in pogings om emmertoilette uit te wis nie.Annette Lovemore, die voorsitter van die burgemeester se komitee vir infrastruktuur, ingenieurswese, elektrisiteit en energie, het bevestig altesame 16 317 emmertoilette word nog gediens.Volgens haar sal die munisipaliteit in Junie weer &rsquo;n opname doen.Hoewel daar &rsquo;n daling is, het Danny Jordaan, die vorige burgemeester, in September verlede jaar ges&ecirc; 16 319 van die Metro se 1,2 miljoen inwoners gebruik emmers.Johann Mettler, die stadsbestuurder, het toe aan Maryke Low verduidelik hoe die aantal emmertoilette uitgewerk word.&ldquo;Ons kry die getal 16 319 deur die emmers te tel wat na die Fishwater Flats (suiweringswerke) gebring word. Die emmers moet een maal &rsquo;n week opgelaai word,&rdquo; het Mettler toe bevestig.Statistieke Suid-Afrika (SSA) se niefinansi&euml;le opname vir munisipaliteite het verlede jaar verduidelik die Metro het in 2014 sowat 29 429 emmertoilette gehad. Die getal het in 2015 na 24 876 verminder.Die Metro het een van die hoogste voorkomste van emmertoilette in die land.&ldquo;Ons beplan om teen die einde van 2017 van alle emmertoilette op munisipale grond ontslae te wees.&rdquo;Dit was die belofte van Athol Trollip, Baaise burgemeester, en sy DA-koalisieregering in Desember.Water en sanitasie bly &rsquo;n probleem in die Oos-Kaap en volgens SSA het 38 317 huishoudings in die provinsie in 2016 nog emmertoilette gebruik.Daar word nog aan die Metro se 2017-&rsquo;18-begroting geskaaf, maar in sy konsepvorm word R40 miljoen vir die uitskakeling van emmertoilette bewillig.