&ldquo;HIER&rsquo;S jou viskuite, viskoppe, lekker snoekies en hake vir die pickled fish.&rdquo;Met Easter wat op ons is, is d&iacute;t die gesprek wat om elke hoek en draai gehoor word.Maar mense het gemengde gevoelens oor die pryse en beskikbaarheid van vis op die Kaapse Vlakte.Vir sommige kopers is die pryse A-for-away. Dan is daar die groep wat verstaan dat vis se pryse nou knyp en jou beursie boelie.Maar vir die ouer mense is dit soos iemand wat hulle met &rsquo;n pap snoek deur die gesig geslaan het.Een van die visverkopers van Athlone, ene Nigel, s&ecirc; hy verstaan nie hoekom sekere verkopers die mense nou so uitvreet nie.&ldquo;Hier by ons kos &rsquo;n vis R170 tot R180. Dis fresh vis, van snoek tot geelstert.&ldquo;Ons gaan so ver as om die pensioners en gestremdes te help en verkoop vis op skuld.&rdquo;Nigel s&ecirc; hy is baie bewus daarvan dat sommige verkopers &rsquo;n ekstra R40 charge op &rsquo;n vis.Maar hy verduidelik: &ldquo;Daar is van ons wat tot by die borders van Namibia ry om ons vis in te stock. So jy kan maar net imagine hoeveel geld op petrol uitgegee word. Dis die werkers se pay en die ys uitgesluit.&ldquo;Maar di&eacute; wat R300 en op vra, is net greedy vir geld.&rdquo;Nigel s&ecirc; die rede hoekom hy so min vra, is omdat lojaliteit vir hom belangriker is. &ldquo;Ek glo ons as verkopers moet onthou dis ons customers wat gedurende die jaar weer gaan terugkom omdat ons so goedkoop is.&ldquo;En ons verkoop mooi vis.&rdquo;Cedric Klaasen, een van Nigel se customers, stem saam. &ldquo;Die pryse hier is reg en hoekom moet ons so ver as Kalkbaai gaan vir vis wat uit dieselfde water kom?&rdquo;Klaasen voeg by dat die diens baie goed is. Hy grap: &ldquo;Die man wat die vis sny, is op die ball.&ldquo;Ek het huis toe gegaan en dit gemeet en dis almal dieselfde!&rdquo;Maar auntie Denise Piet van Bishop Lavis glo anders.&ldquo;Ai, wat kan ons tog doen . . . die vis is so duur, maar ons wil by tradisie hou.&rdquo;Carlo Sonnenberg s&ecirc; egter: &ldquo;Ek sal veel eerder &rsquo;n klomp geld betaal as om &rsquo;n blikkie vis te eet.&rdquo;