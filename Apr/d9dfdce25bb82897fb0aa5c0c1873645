MIG Singers &ndash; &rsquo;n nuut gestigte gospelgroep van Uiten&shy;hage &ndash; is opgewonde oor sy eerste gospelkonsert, wat Saterdag gehou sal word.Die groep samel tans geld in vir die opname van sy eerste CD later vanjaar.Die geleentheid word in die United Pentecostal-kerk in Kersogiestraat, Rosedale, gehou.Dit begin 19:30 en kaartjies kos R60 elk.Uitenhage het oor die jare vele talentvolle sangers opgelewer, onder wie die Bala-broers, Invaders, Christadelphians, Gospel Messengers en die komediant Desmond Dube.Die sanggroep bestaan uit Tramaine Fortuin, Joslyn Fortuin, Kalay Fortuin, Lucritia Jacobs, Lecoln Miggels, Darron Jordaan en Damian Jacobs.Volgens die groeplede is hulle dit eens dat God altyd eerste in hul lewens gestel word.&ldquo;Daar is hoop vir ons generasie deur musiek,&rdquo; meen die lede.Die groep sal die aand &rsquo;n verskeidenheid songs perform.&rsquo;n Kaapse band onder leiding van Shaggy Scheepers sal die groep ondersteun.Ander kunstenaars wat die groep sal ondersteun, is Reece Moses, Cecil D. Stevens en die Restoration Gospel-sanggroep.Past. Georgen Miggels sal ook &rsquo;n bydrae lewer. Dieselfde konsert word Sondag 30 April 19:00 in Plettenbergbaai in Gospelpark, New Horizon, gehou. Vir meer inligting kan Cecil Stevens by 078 192 9202 gebel word. Of stuur gerus &rsquo;n e-pos na sizwestevens@gmail.com.