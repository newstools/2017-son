DIE DOOD van &rsquo;n cop wat per ongeluk deur sy kollega doodgeskiet is, het vele geruk.Dit was Woensdag duidelik sigbaar by Christopher Mouton (30) se gedenkdiens in Ravensmead. Veral sy vrou, Samantha, was by tye gebroke en het in trane uitgebars.Christopher, van die stabiliseringseenheid, is laas Woensdag dood toe sy kollega sy vuurwapen skoongemaak en hom per ongeluk in die bors geskiet het.Vele het Mouton, wat sowat nege jaar in die polisiediens was, se passie vir die polisiediens gerespekteer.Genl.maj. Mzwandile Mzamane, die Wes-Kaapse adjunkpolisiekommissaris, het Samantha bemoedig. Hy het ges&ecirc; hulle sal altyd daar wees vir haar en haar twee kinders, Mia (5) en Cristian (&rsquo;n paar maande).Mzamane het ges&ecirc;: &ldquo;Christopher het die wedloop voltooi en hy wag nou vir sy kroon. God het toegelaat dat dit gebeur.&ldquo;Ons belowe dat ons vir die kinders se onderwys sal betaal. &ldquo;Alles eindig nie nou hier en nadat hy begrawe word nie.&ldquo;Ek hoop om jou en die kinders gereeld by funksies te sien.&rdquo;Mzamane het verder ges&ecirc; hy kon sien Christo&shy;pher se pa, Christo, &rsquo;n oudpolisieman, het &rsquo;n groot rol in sy lewe gespeel.&ldquo;Sy pa was sy mentor en het hom die weg gewys.&ldquo;Christopher het sy span met groot passie gelei.&rdquo;Francisco Fields, &rsquo;n provinsiale komiteelid van die Police and Prisons Civil Rights Union (Popcru), het sy lede bemoedig om meer waaksaam te wees.Fields het ges&ecirc; Popcru sal ook sy eie ondersoek na die fratsongeluk doen.&ldquo;Meer opleiding is nodig.&ldquo;Christopher is per ongeluk deur een van sy eie doodgeskiet.&rdquo;Fields het aan die Mouton-familie ges&ecirc;: &ldquo;Julle moenie hoop verloor nie. Ek waardeer dat julle niemand blameer nie.&rdquo;Lt.kol. Jonathan Fredericks het ges&ecirc; hy kon altyd op Christopher se nommer druk. Hy was altyd bereid om die ekstra myl te gaan, het Fredericks bygevoeg.&ldquo;Hy het met rooftogte gewerk oor hy baie brave was.&ldquo;Wanneer ek hom vroe&euml;r by die werk nodig gehad het, het hy nooit met my daaroor gestry nie. Hy was lojaal aan sy werk en het &rsquo;n goeie voorbeeld aan sy kollegas gestel.&ldquo;Waar daar &rsquo;n nood was, daar was hy.&ldquo;Hy het altyd &rsquo;n ho&euml; standaard aan die juniors gestel wat onder hom gewerk het.&rdquo;Aan die einde van die diens is rouklaers gevra om te bid vir Christopher se kollega wat hom geskiet het en vir di&eacute; wat die aand van die ongeluk saam met hulle in die polisievoertuig was.Christopher se begrafnisdiens is vandag in die AFM-kerk in Goodwood.