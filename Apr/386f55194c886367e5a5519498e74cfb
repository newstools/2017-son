TERWYL die saak teen die Touwsrivier-pastoor David Cupido in die lug hang, gaan die Plattekloof-pastoor met &rsquo;n dolleeg bankrekening sit wanneer die staat met hom klaar is. Die ponzi-pastoor Colin Davids word daarvan aangekla dat hy die Bankwet en die Wet op Finansi&euml;le Advies- en Tussengangerdienste (die Fais-wet) oortree het. Davids, &rsquo;n pastoor van die New Direction &shy;Grace Church in Parow, is in Junie verlede jaar op borgtog van R100 000 vrygelaat.&nbsp; Hy het glo aan staatsamptenare en afgetredenes buitensporige opbrengste van tussen 48% en 84% op hul beleggingsgeld belowe. In &rsquo;n hofbevel van laas Vrydag, wat Son op Sondag bekom het, het die Kaapse hooggeregshof beveel dat Davids se luukse huis in Plattekloof en sy vakansiehuis in Hermanus, al sy luukse voertuie, insluitend &rsquo;n Jaguar, en sy twee Nedbank-rekeninge op beslag gel&ecirc; moet word.&nbsp; Dit kom n&aacute; die bevindinge van die forensiese oudit en die ondersoek wat gedoen is deur Ernst &amp; Young- adviensdienste en Mazxarts Forensiesedienste. Hul verslag toon dat Davids se maatskappy, Platinum Forex, se boedel insolvent is en dat sy &ldquo;laste wat redelik geskat is, oorskry sy bates&rdquo;. Regter Justice Saldanha het beveel dat Davids &rsquo;n volle bekendmaking doen van sy totale som van fondse wat aan sy besigheid gegee is deur sy krediteure oftewel mense wat by hom bel&ecirc; het vanaf November 2009 tot November 2015. Hy moet ook sy agente bekendmaak wat die gelde ontvang het om namens Forex op die markte te bel&ecirc;. Davids moet ook aan die hof verklaar hoeveel geld hy gekry het van krediteure om op die markte te handel.&nbsp; Die staat wil ook weet wat die opbrengs is van die verhandeling van die krediteure se geld.&nbsp; Davids moet ook bekendmaak hoeveel geld sy maatskappy aan liefdadigheids- en maatskaplike korporatiewe verantwoordelikheidsprogramme of -projekte bestee het.&nbsp; Die hof wil weet hoeveel van die opbrengste het hy aan sy krediteure uitbetaal oor die tydperk. Die databasis van die vorige en huidige krediteure en ook die maatskappy se Plattekloof Trust se finansi&euml;le sake moet geopenbaar word.&nbsp; Davids moet ook die maatskappy se webwerf en sy Facebook-blad, wat hy gebruik om met sy krediteure te kommunikeer, aan die staat oorhandig sodat die kurator dit kan gebruik om die krediteure bewus te maak van die verbeurdverklaringsbevel. Die hof het ook bevel dat die hy kurator moet help om al sy krediteure te verifieer sodat hulle hul pro rata aandeel uitbetaal kan word. As Davids dit nie doen nie, sal hy aangekla word van minagting van die hof. Krediteure moet hul bewys van uitstaande gelde vanaf Forex aan die kurator bekendmaak, sodat dit geverifieer en uitbetaal kan word.&nbsp; In die geval van enige oorblywende fondse n&aacute; die uitbetaling aan krediteure, sal die surplus geld deur die staat gevat word. Davids moet weer in September in die Bellville-handelshof voorkom.&nbsp;