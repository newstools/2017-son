ALTESAAM 11 ho&euml;profiel- munisipale beamptes is uitgewys vir deelname aan moontlike korrupte aktiwiteite sedert die nuwe regering 8 maande gelede aan die bewind gekom het.Uit hierdie totaal is vyf reeds afgedank en in drie ander gevalle behoort dissiplin&ecirc;re optrede teen die einde van Mei afgehandel te wees.Twee gevalle word nog ondersoek. Vuyo Zitumane, uitvoerende direkteur van korporatiewe dienste in die Nelson Mandelabaai-metro, het d&iacute;t gister bevestig.Sy het &rsquo;n mediakonferensie bygewoon waarop Athol Trollip, burgemeester, terugvoer gegee het oor korrupsie-ondersoeke. Die mayor het gefokus op drie maatskappye wat die Metro gesamentlik byna R60 miljoen vir dienslewering gekos het.Hy het bevestig hy&rsquo;t opdrag gegee dat eksterne forensiese ondersoeke na Mohlaleng Media, die veldtog City of Champions en Milongani Eco Consultants gedoen word.Trollip het Mohlaleng se kontrak in September 2016 laat opskort nadat die maatskappy die Metro sedert Oktober 2014 &rsquo;n allemintige R20,8 miljoen uit die sak gejaag het.Die driejaar-kontrak sou aanvanklik R10 miljoen gekos het.Volgens hom is baie transaksies met die maatskappy direk deur politieke besluitnemers be&iuml;nvloed.Trollip voeg by sommige van Mohlaleng se verantwoordelikhede was direk verbind met partypolitiek onder die vorige ANC-regering.Van d&iacute;t hou verband met aantygings van openbare geld wat vir verkiesingsveldtogte gebruik is en buitensporig ho&euml; pryse. Danny Jordaan was toe nog die mayor in die Metro. Trollip s&ecirc; Mohlaleng is verlede jaar R7,58 miljoen betaal om die Nelson Mandelabaai-metro se kultuurfees te fasiliteer.Die kontrak is aanvanklik aan die maatskappy Harmocept gegee, maar dit is sonder verduideliking gekanselleer. Harmocept daag die Metro nou voor die hof.Dokumente is ook ontvang en getuienis bekom oor beweerde onre&euml;lmatighede rondom die veldtog City of Champions. Die veldtog het die Metro R21,7 miljoen gekos. Volgens die mayor het die Metro bitter min om hiervoor te wys, behalwe bewyse van moontlike wanvoorstellings en besteding van openbare fondse vir persoonlike gewin.Oor Milongani s&ecirc; die mayor die maatskappy se konsultant het sy basis in die kantore van die direktoraat van openbare gesondheid gehad. Die persoon was ook &rsquo;n voormalige werknemer van di&eacute; direktoraat.Volgens Trollip is daar onre&euml;lmatighede aangaande kwitansies, prysstrukture, duplisering van BTW en die buitensporige inflasie van die kontrakwaardes.Die mayor noem daar is sedert Vrydag op ses laptops in die gebruik van munisipale beamptes beslag gel&ecirc;.Bokse vol dokumente, wat kwitansies insluit, is ook gevind. Sedert die Metro sy korrupsie-hot line in Oktober verlede jaar geopen het, is 193 tip-offs ontvang &ndash; 69 word deur die interne oudit-afdeling ondersoek. Nog 68 word deur ander direktorate ondersoek.