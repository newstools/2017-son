NET so erg as om in die lang ry te wag sodat jy jou beurt met Jan Taks of Sassa kan kry.S&oacute; het die gewag in rye gister gevoel op pad werk toe van Town Centre in Mitchells Plain.Ja, die MyCiti-busstaking het die kerrie vir die land se rommelstatus effens sterker gekook.Oor &rsquo;n see van hulpelose mense se gesigte was frustrasie geskryf. Almal haastig, maar ewe gestrand.Terwyl die horlosie se wysers van kwart voor sewe na halftien geskuif het, was daar di&eacute; wat die selfoon opgetel en gebel het. &ldquo;Sorry, maar ek kom nie werk toe nie ...&rdquo;Dan was daar die vasbyters en hoopvolles, moanend, selfs vloekend in afwagting op plan B, &rsquo;n taxi.Die taxi officials was gou op die toneel om die drukkende en stampende massas in toom te hou, maar orde het gou suur geraak. &ldquo;Hoeveel is taxi fare?&rdquo; is uit die crowd gehoor, want hierdie toevallige geleentheid was een vir korrupsie. Iets wat die land alte goed ken.Die taxi driver met sy regterarm wat by sy venster uithang, was duidelik op &rsquo;n ander plek.&ldquo;Maak gou, die next load wag, en baie meer geld ...&rdquo;