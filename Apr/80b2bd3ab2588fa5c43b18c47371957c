INWONERS van die Baaise Northerns is opgewonde oor die blink toekoms wat voorl&ecirc; noudat dinge weer beter begin lyk in raadslid Trevor Louw se area. Japie Britz, &rsquo;n gemeenskapswerker, het bevestig alle griewe is op die vergaderings bespreek en die planne vorentoe is bekend gestel.&ldquo;Dinge lyk weer beter in onse area en almal is baie gelukkig daaroor,&rdquo; is Britz se mening.Dit kom nadat &rsquo;n groep woedende inwoners met &rsquo;n protesaksie voor Louw se kantoor in Bloemendal hul stem dik gemaak het oor swak dienslewering in hul gebied. Die mense het &rsquo;n petisie met griewe oorhandig. Die lys griewe sluit sake in soos te veel vullis op straat, stukkende dreine en pype, asook die gebrek aan werkgeleenthede. George Cowie het vroe&euml;r aan Son ges&ecirc; daar is soveel werklose mense in hul gebied terwyl die strate vuil is. Britz s&ecirc; almal is tevrede met die terugvoer uit die vergaderings. &ldquo;Alle griewe is op die vergaderings bespreek en almal het nou &rsquo;n goeie verstandhouding met mekaar.&rdquo;&rsquo;n Inwoner wat verkies om anoniem te bly, s&ecirc; Louw het &aacute;l sy foute erken en die mense verskoning gevra. Die inwoner s&ecirc;: &ldquo;Hoewel die raadslid baiekeer verkeerd opgetree het, het hy belowe om sy volle samewerking en ondersteuning aan die mense te gee.&ldquo;Ons voel baie gelukkig daaroor en sien uit na &rsquo;n goeie toekoms in die area.&rdquo;Die DA se Werner Senekal, hoofsweep in die munisipale raad, het bevestig dat hy &rsquo;n vergadering met die leiers van die gemeenskap gehou het. Volgens Senekal was almal wat op die vergadering teenwoordig was &ndash; Louw ingesluit &ndash; gelukkig met die terugvoer en voorstelle. &ldquo;Ek sal die situasie dophou en ook seker maak dat alles in plek val. &ldquo;Onse kantore sal ook alle diensleweringsprobleme in die area uitsorteer,&rdquo; het Senekal belowe.