DIE Suid-Afrikaanse Rugbyunie (Saru) staan voor &rsquo;n politieke verleentheid indien die Southern Kings hul plek in die Superrugby-reeks verloor.&nbsp; Terwyl Jurie Roux, uitvoerende hoof van Saru, hard probeer verduidelik het dat politiek en emosies uit die debat gehou moet word, is dit duidelik dat daar twee uiteenlopende opinies is. Saru moet gou besluit watter twee SA spanne uit die Sanzaar-reeks geskop sal word. Die Suidelike Halfrond se rugbybeheerliggaam het laas week besluit om die reeks met drie spanne te verminder. Roux het Maandag ges&ecirc;: &ldquo;Ons moet die politiek en emosie uitlos en dit so gou moontlik afhandel.&nbsp; &ldquo;Ek besef daar is rolspelers wat kwaad en teleurgesteld gaan wees en dit is ongelukkig so dat politiek en emosie dikwels &rsquo;n rol speel.&nbsp; &ldquo;Maar soms moet &rsquo;n mens moeilike besluite neem.&rdquo;&nbsp; Aan die een kant sit Saru met sy beleid om swart rugby-talent te bevorder. Dit kry groot ondersteuning, veral van die nasionale regering. Dan is daar ook &rsquo;n gevestigde groep (grotendeels wit) met diep gesetelde belange wat deur reuse-beleggings ondersteun word.&nbsp; Die realiteit is dat Saru die Kings die geleentheid gegee het om in die Superrugby-reeks te speel juis om swart rugby, veral in die Oos-Kaap, te bevorder. Die huidige politieke klimaat in Suid-Afrika maak dinge ook baie moeilik. Thulas Nxesi, nuwe nasionale minister van sport, was Maandag een van die gassprekers by die bekendstelling van die SuperSport-uitdaagreeks.&nbsp; Hy is ondersteun deur sy adjunk, Gert Oosthuizen, asook die voorsitter van die sportportefeulje&shy;komitee, Beauty Dlulane. D&iacute;t kan beskou word as &rsquo;n aanduiding dat die regering ernstig daaroor is om sy beleid te laat slaag. Nxesi het in sy toespraak die regering se beleid beklemtoon om veral swart rugby te bevorder. Saru en &rsquo;n afvaardiging van die ses franchises het gister in Johannesburg vergader om onder meer op die kriteria vir di&eacute; proses te besluit.