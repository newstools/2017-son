&ldquo;ONS het ons land aan &rsquo;n klomp bendelede oorhandig,&rdquo; het Pravin Gordhan, die afgedankte minister van finansies, gister ges&ecirc;.Gordhan was die hoofspreker op die gedenkdiens vir Ahmed Kathrada, ontslape ANC-veteraan, in die St. George-katedraal in die Kaapse middestad.Gordhan het ges&ecirc;: &ldquo;Viva ANC! Dit is Sisulu se ANC, Mandela se ANC, Kathrada se ANC.&ldquo;In sy lewe en die lewe van sy generasie ... was ons gelukkig om leiers te h&ecirc; wat in staat was om enige vorm van onreg te bevraagteken.&rdquo;Gordhan het daarna gepraat oor wat Kathrada van die land se inwoners sou verwag nadat &rsquo;n kredietgraderingsagentskap Suid-Afrika di&eacute; week na rommelstatus afgegradeer het.Gordhan het ges&ecirc;: &ldquo;Ons loop nou die gevaar in Suid-Afrika dat eerlike mense nie meer aan die regering wil deelneem nie ... &ldquo;As jy di&eacute; stadium bereik, moet jy weet ons het die land aan &rsquo;n klomp gangsters oorhandig.&rdquo;Die adjunk-hoofsekretaris van die SA Kommunistiese Party, Jeremy Cronin, het ges&ecirc; Zuma moet uit sy pos verwyder word.&ldquo;Die SAKP sluit hom aan by Uncle Kathy se beroep op Zuma om te bedank, en ook die beginsel waarvolgens hy sy beroep gedoen het. Ons glo pres. Zuma m&oacute;&eacute;t terugtree.&rdquo;Nokuthula Nqaba, ANC-lid, het ges&ecirc;: &ldquo;Die ANC sou nooit hier gewees het as dit nie vir julle almal was nie. Julle het die ANC in die apartheidsera ondersteun.&rdquo;Honderde mense wat die katedraal volgepak het, het haar uitgejou en begin skree: &ldquo;Zuma must go!&rdquo;Seeham Samaai, direkteur van die Women&rsquo;s Legal Centre, wou weet waarom die omstrede minister van maatskaplike ontwikkeling, Bathabile Dlamini, nie met die kabinetskommeling afgedank is nie.Phumeza Mlungwana, &rsquo;n trustee van die Social Jus&shy;tice Coalition, het ges&ecirc;: &ldquo;Ons sal maak dat hulle (die ANC-regering) na ons luister. Dis ons taak as jong mense om op te staan.&ldquo;Ons moet sorg dat Zuma uit sy pos verwyder word.&ldquo;Ons s&ecirc; Zuma moet verwyder word. Dis duidelik, hy wil nie bedank nie.&rdquo;Die land sal vandag na verwagting tot stilstand kom weens die beplande massabetogings in byna elke dorp en stad.Die betogings word deur burgerlike organisasies soos &shy;Save South Africa ge&shy;re&euml;l.Di&eacute; organisasies eis die onmiddellike bedanking van Zuma nadat sy kabinetskommeling laas week die land se ekonomie hard getref het.Een van die grootste betogings sal na verwagting in die hoofstad, Pretoria, buite Zuma se kantoor by die Uniegebou wees. Duisende betogers word ook in Kaapstad en die Baai verwag.