DIE saak teen &rsquo;n vermeende bedrie&euml;r het glo tydelik tot stilstand gekom.Die betrokke maatskappy, Smart Space Lifestyle Living (SSLL) in Ottery, probeer intussen weer op die been kom nadat die vrou hom glo van meer as R4 miljoen besteel het.Die Valke het Fadwa Alexander van Hanover Park in Augustus in hegtenis geneem.Dit volg omdat Alexander na bewering oor drie jaar R4,3 miljoen van haar werk&shy;gewer in haar persoonlike bank&shy;rekeninge oorbetaal het.Alexander is op borgtog van R50 000 vrygelaat en die saak is van die Wynberg-landdroshof oorgeplaas na die Bellville-handelshof.Die mede-eienaars van SSLL, Shamiel Coe en Derek Suter, het opgetree toe hulle agterkom die maatskappy maak geen wins nie.Dit was nadat hulle &rsquo;n rekenmeester gehuur het om die boeke na te gaan, dat hulle Alexander daarvan beskuldig het dat sy hulle besteel.Suter het Donderdag aan Son op Sondag ges&ecirc; die ondersoek&shy;beampte in die saak het bedank.Suter voeg by: &ldquo;Ons het laas gehoor die saak is van die rol geskrap is en haar laaste hofverskyning was op 22 November.&rdquo;Suter is &ldquo;verskriklik ontsteld&rdquo; daaroor, veral daaroor dat die bevriesing van haar bankrekeninge opgehef is.Hy s&ecirc;: &ldquo;Ek is eintlik baie kwaad vir die regstelsel.&rdquo;Hy vertel die meeste van die geld wat gesteel is, was sy spaargeld wat hy in die besigheid bel&ecirc; het, &ldquo;maar die maatskappy staan sterk en ons skuif binnekort na nuwe kantore in Woodstock&rdquo;.In &rsquo;n brief aan Suter en Coe s&ecirc; hul prokureur dat die saak in Maart aan &rsquo;n nuwe staatsadvokaat oorhandig is.Luidens die prokureursbrief versoek hulle &rsquo;n vergadering met die nuwe advokaat, maar di&eacute; het die hofdokumente nog nie gelees nie.Alexander, wat van 2012 vir SSLL as &rsquo;n rekeningeklerk gewerk het, het na verneem word ryk gelewe.Sy het na bewering &rsquo;n Lexus as ryding aangeskaf en haar groot huis opgeknap &ndash; d&iacute;t en luukse paarties op haar salaris van R7 000, het Coe vroe&euml;r aan &rsquo;n dagblad ges&ecirc;.Hy s&ecirc; sy het als in haar vermo&euml; gedoen om te verseker dat hulle haar nie sal uitvang nie en dat hul hard drive met &aacute;l hul data daarop twee keer verdwyn het.Die Valke het nie gereageer op Son op Sondag se versoek om kommentaar nie.