SY EERSTE album kom nou uit n&aacute; 23 jaar in die musiekbedryf.Die album Abednego deur die gospelsanger Abednego Thomas van die Paarl word einde Mei uitgereik.Hy het as &rsquo;n baskitaarspeler en ingenieur al met groot name in die musiekbedryf saamgewerk.Hy s&ecirc; die ervaring het van hom &rsquo;n beter mens gemaak.&ldquo;By die Academy of Sound Engineering, onder die leiding van oorlede George Hatting sr. en Tim Craft, het ek baie in die ateljee geleer.&rdquo;Thomas vertel dit was &rsquo;n voorreg om saam met Henry Philemon as &rsquo;n regisseur by Philemon Produksies in Johannesburg te werk.&ldquo;Ek dank die Here dat my ouers my in die huis van die Here grootgemaak het. Ons het altyd huis-altaar gehou en dit is die anker in die lewe.&rdquo;Abednego het in &rsquo;n kerkkoor onder leiding van Sammy Mbabane in die Pinkster Protestante Kerk in die Paarl begin sing.&ldquo;My oudste broer, Meshack, het eendag met &rsquo;n kitaar by ons huis aangekom en die klank het my aangegryp.&ldquo;Ek het eers &rsquo;n blikkitaar vir myself gemaak en drie akkoorde by my broer geleer. As daar musiekprogramme op TV was, het ek saamgespeel en s&oacute; verder geleer musiek maak.&rdquo;Thomas het later saam met die bekende Simon Seekoei en die Community Singers deur die land getoer en hulle het die harte van baie mense met hul sang aangeraak.&ldquo;Op die album (Abednego ) het ek my eie liedere geskryf oor wat ek beleef het en ek glo dit gaan &rsquo;n groot se&euml;n vir baie mense wees.&ldquo;My ouers, Tina en Leonard, is my groot inspirasie. Hulle ondersteun my in die bediening en daarvoor sal ek altyd dankbaar wees.&ldquo;Wag op die Here en wees vol moed en Hy sal op die regte tyd jou drome waar maak.&rdquo;