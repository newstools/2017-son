DIE onlangse verkiesing van Bonginkosi Madikizela as waarnemende Wes-Kaapse DA-leier verteenwoordig, hoop ek, die einde van bruin/kleurling-politiek soos ons dit voor en n&aacute; 1994 geken het. Dit is omdat die sogenaamde bruines nog altyd hul rug op swart mense, die bevrydingstryd en die nuwe Suid-Afrika gekeer het en liewer vir wit partye stem. Sodoende is die bruines se stemme eers deur die NP en nou deur die DA misbruik om wit belange of bevoorregting in stand te hou. Dis &rsquo;n skreiende skande dat bruines nie hul meerderheid in die Wes-Kaap gebruik om verandering teweeg te bring nie. Die rede vir di&eacute; dwase politieke besluite kan toegeskryf word aan hul minderwaardigheidsgevoel en inner&shy;like ontkenning van hul swartheid omdat hulle glo, soos (sommige) wittes ons oor die jare laat glo het, dat swartes minderwaardig is. Daarom het bruines oor die jare na witheid gestrewe en nooit as &rsquo;n kulturele, ekonomiese en politieke groep gestalte gekry nie. Bruines is &rsquo;n kunsmatige groep wat deur wittes as stemvee misbruik word. Ons weet dat bruines &ndash; nadat hulle Nelson Mandela op die Kaapse Vlakte &rsquo;n k*ff*r genoem het &ndash; in 1994 vir die NP gestem en sodoende Allan Boesak verwerp en beledig het.Bruines is op alle vlakke van die samelewing geen kulturele, politieke en ekonomiese faktor nie. Hulle word nie ernstig opgeneem nie en die hoofstroom ignoreer hulle. Die naaste wat hulle egter aan hul innerlike swartheid kom, is om te noem dat hulle voor 1994 nie wit genoeg was nie en vandag nie swart genoeg is nie. As dit hulle pas, wil hulle swart wees net om &rsquo;n werk of ander voordele te bekom. Statistieke bewys 90% van alle bruines behoort tot die werkersklas en het g&rsquo;n naskoolse opleiding nie. Hulle bied dus geen bewese bydrae tot die ekonomiese, politieke en kulturele rigting van die land nie.Ja, toegegee, apartheid moet gedeeltelik hiervoor geblameer word, maar bruines moet ook verantwoording hiervoor neem. Sedert 1994 het hulle hul toenemend buite die generiese swart groep en die nuwe Suid-Afrika gedefinieer.Helen Zille se verheerliking van kolonialisme en Madikizela se verkiesing as eerste swart Wes-Kaapse DA-leier is vir bruines &rsquo;n groot politieke toets. Zille is op pad uit en sal waarskynlik vir Madikizela moet plek maak as premier. Madikizela se verblyf in Leeuwenhof kan egter kort wees, want Zille en haar kabinet het reeds hul rug op hom gekeer. Twee weke gelede op die DA se Wes-Kaapse koukusvergadering het Zille vir Madikizela verneder.Sy was woedend oor Madikizela glo ges&ecirc; het daar loop negatiewe persepsies oor haar koloniale opmerkings rond. Volgens &rsquo;n betroubare persoon wat di&eacute; vergadering bygewoon het, het Zille vir Madikizela ges&ecirc;: &ldquo;Ek het jou gemaak. Jy moet dit onthou.&rdquo; Die DA se Wes-Kaapse kongres moet in Augustus &rsquo;n voltydse provinsiale leier kies. My bronne s&ecirc; die kongres gaan &rsquo;n swart persoon soos Madikizela verwerp. Gevolglik sal Madikizela as premier moet bedank of afgedank word. Adv. Lennit Max is die gunsteling om as provinsiale leier en premier verkies te word. Max is nie-rassig en het met &aacute;l sy akademiese grade die ervaring en wil om te lei. Max sal egter die moeilike taak h&ecirc; om veral bruines te lei om ten volle deel te word van die nuwe Suid-Afrika. Bruines sal moet leer trots wees op hul Afrika-herkoms. Max sal bruines moet leer van nie-rassigheid, selfrespek en dat onderwys hulle kan bevry uit hul armoede. Die rassistiese politiek en etniese mobilisasie van die ou Suid-Afrika wat (sommige) bruines nog koester, sal dan met &rsquo;n nuwe nie-rassige politiek vervang moet word wat respek en waardering vir hul swartheid insluit.