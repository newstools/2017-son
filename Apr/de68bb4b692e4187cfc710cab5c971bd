PASTORE sal dalk eersdaags &rsquo;n lisensie moet h&ecirc; om die Woord te verkondig. En &rsquo;n stelsel moet geskep word sodat eweknie&euml; mekaar kan monitor.Die Kommissie vir die Bevordering en Beskerming van die Regte van Kultuur-, Godsdiens- en Taalgemeenskappe gaan na verwagting onder meer di&eacute; voorstelle aan die parlement voorl&ecirc;. Dit sal vervat word in sy voorlegging oor die professionalisering van pastore in Junie.Daar is deesdae baie wolwe in skaapsklere wat die beroep van pastoor as &rsquo;n manier beskou om vinnig geld te maak. Of om in &rsquo;n gesagsposisie oor na&iuml;ewe vroue te kom.Hulle begin sommer gou &rsquo;n &ldquo;kerk&rdquo; op &rsquo;n straathoek of in &rsquo;n sinkhok. Dan verwag hulle van hul &ldquo;gemeente&rdquo; om gereeld hul tiendes te betaal.Die pastoor wat gemeentelede met die spuitmiddel Doom wou genees van hul siekte en die een wat sy kudde gras laat eet het, het pastore sommer &rsquo;n slegte naam gegee. Boonop is &rsquo;n 78-jarige pastoor di&eacute; week gestraf oor hy &rsquo;n jong kind jare gelede verkrag het.Dis beslis tyd dat di&eacute; bedryf gereguleer word en dat standaarde gestel word. Dis tyd dat hierdie swendelaars &rsquo;n les geleer word.Tans is daar geen wette of regulasies wat die optrede van pastore monitor of reguleer nie. Hulle kan dus maak en breek soos hulle wil.En al weet sommige van hul gemeentelede dat die pastoor besig is met onheilighede, sal hulle dit nie durf waag om hom teen te gaan nie. Hy kan sy duiwelsdinge dus ongestoord voortsit sonder vrees van teenspraak.As die kommissie sy sin kry, sal pastore voortaan &rsquo;n lisensie moet kry om te kan praktiseer. Hy voorsien &rsquo;n soortgelyke stelsel vir pastore en geloofsleiers as die Raad vir Gesondheidsberoepe en die Prokureursorde.Dit kan net &rsquo;n goeie ding wees.