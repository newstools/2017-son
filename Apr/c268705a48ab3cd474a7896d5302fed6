DIE nuutverkose president van die Oostelike Provinsie-rugbyunie (OPRU) is gister, twee dae n&aacute; sy verkiesing, by sy sakeonderneming in die Baai beroof.Vyf verdagtes het Andr&eacute; Rademan en sy personeel om 07:20 by Rademan se vulstasie in Struandale voorgekeer.Volgens kapt. Sandra Janse van Rensburg, &rsquo;n polisiewoordvoerder, het die voorval in die vulstasiewinkel plaasgevind.Sy het bevestig &rsquo;n groep van vyf verdagtes was in die winkel en het voorgegee om klante te wees.Volgens Janse van Rensburg was Rademan besig om die hek na sy kantoor oop te sluit toe twee van die verdagtes vuurwapens uitgeruk het.Sy s&ecirc; hulle het Rademan gedwing om die kluis oop te sluit en het hom aangerand.Die nuwe OPRU-baas het glo ligte beserings aan sy voorkop opgedoen.Een verdagte het &rsquo;n oog oor die kassier gehou terwyl die ander twee geld by die petroljoggies gaan afneem het.Janse van Rensburg s&ecirc; die verdagtes wou nie die aandag op hulle vestig nie en daarom het hulle selfs kleingeld aan motoriste gegee.Die verdagtes het met &rsquo;n onbekende bedrag geld, &rsquo;n selfoon en Rademan se bakkie gevlug. Son het egter verneem &rsquo;n boks dokumente wat verband hou met die administrasie van die OPRU het ook saam voete gekry. Die bakkie is omstreeks 14:00 in KwaZakhele gevind.