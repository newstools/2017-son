&rsquo;N WERKNEMER van die nooddiens Emergency Medic&shy;al Services (EMS) verskyn vanoggend in die Ath&shy;lone-landdroshof in verband met &rsquo;n transito-rooftog.Die rooftog het op Saterdag 1 April in Athlone plaasgevind en &rsquo;n veiligheidswag is dood en nog een gewond.Sipho Twana (32), &rsquo;n ambulans-assistent wat in Malmesbury werk, is op 11 April gearresteer.Hy werk sedert 2011 by die nooddiens in Malmesbury.Robert Daniels, EMS-woordvoerder, het bevestig dat die man wat in hegtenis geneem is, &rsquo;n werknemer van EMS is, maar wou nie verder kommentaar lewer nie. &ldquo;In hierdie stadium is dit &rsquo;n saak vir die polisie,&rdquo; het Daniels ges&ecirc;.Volgens hom kan hulle nie kommentaar lewer op wat hul werknemers n&aacute; ure doen nie. Daniels het bygevoeg dat die man ook nie van hul bronne gebruik gemaak het in die rooftog nie.&rsquo;n Woordvoerder van die polisie, sers. Noloyiso Rwexana, het bevestig dat die man vanoggend in die landdroshof in Athlone verskyn. Dit volg nadat hy en vier ander gewapende mans drie wagte van SBV in &rsquo;n geldwa oorval het. Hulle het op die wagte geskiet en later met &rsquo;n onbekende bedrag in &rsquo;n silwer Audi gevlug. Die drie wagte wou geld in &rsquo;n kitsbank in Athlone gelaai het.