DIE groot damme wat water aan die Nelson Mandelabaai-metro verskaf, loop &aacute;l vinniger leeg.Luidens statistieke wat die munisipaliteit op 6 April bekend gemaak het, is die vyf hoofdamme gemiddeld net 43,55% vol. Dit kom neer op 122 613 megaliter water.Die watervlak van elke dam is soos volg: Kouga (27,56%), Impofu (68,86%), Loerie (42,70%), Churchill (19,73%) en Groendal (58,76%).Die lae re&euml;nval in die gebiede waar die damme gele&euml; is, vererger die situasie.As &rsquo;n vergelyking getref word met die damvlakke wat op 3 April gerapporteer is, is dit duidelik die waternood is aan die vererger. T&oacute;&eacute; was die vyf damme gemiddeld 44% vol.Johann Mettler, die stadsbestuurder, het onlangs in &rsquo;n verslag aangedui meer as 40% van die Metro se water het boonop in die laaste ses maande van 2016 verlore gegaan.Waterbeperkings is reeds sedert Augustus verlede jaar in die Metro in plek en die inwoners is gevra om hul verbruik met 15% te ver&shy;minder.Die doelwit is egter steeds nie bereik nie. Die gemiddelde waterverbruik in November en Desember 2016 was 303 megaliter per dag, terwyl die mikpunt 285 megaliter is.Athol Trollip, die Baaise burgemeester, het onlangs ges&ecirc; die munisipale raad het in Desember fase B van die waterbeperkings goedgekeur.Volgens hom sal water baie duur word as die munisipaliteit na fase C moet oorslaan.Die Metro finaliseer tans &rsquo;n dringende aansoek om tot rampdroogtegebied verklaar te word. Die aansoek sal op 19 April voor die burgemeesterskomitee dien en op 4 Mei voor die munisipale raad.Annette Lovemore, die burgemeesterskomiteelid vir infrastruktuur, ingenieurswese, elektrisiteit en energie, het aan &rsquo;n dagblad ges&ecirc;: &ldquo;As die raad saamstem dat &rsquo;n rampdroogte in die metro verklaar word, sal die aansoek aan die minister van samewerkende regering en tradisionele sake voorgel&ecirc; word vir goed&shy;keuring.&rdquo;