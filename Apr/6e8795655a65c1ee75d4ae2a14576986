DIE omstrede voormalige mayor van &shy;Beaufort-Wes, Truman Prince, is weer in die sop nadat hy &rsquo;n swart DA-lid glo die k-woord toegesnou het.Prince het gister toe Son hom om kommentaar &shy;nader, begin skree dat die beweringe &ldquo;blatante &shy;nonsens&rdquo; is.Volgens Prince het hy homself verdedig toe Joe Johnson hom probeer aanrand het. Die beweerde voorval het Woensdag omstreeks 11:00 in Konstitusiestraat in die middedorp plaasgevind.Johnson het Son na sy streeksleier, Jaco Londt, bewys.Volgens Londt is Johnson weens die voorval &ldquo;erg getraumatiseer&rdquo; en voel hy Prince se optrede was onaanvaarbaar.Londt s&ecirc;: &ldquo;Mnr. Prince het sonder enige uitlokking begin om op Johnson te skree en te vloek.&ldquo;Prince het ges&ecirc; hy moet sy plek ken en dat k*ff*s nie in die DA hoort nie.&ldquo;Hy het die voertuigsleutels van Johnson probeer gryp, waarna hy Johnson aan die bors gegryp het.&ldquo;Ons lid het homself toe verdedig en n&aacute; afloop van die insident &rsquo;n saak gaan open by die polisie.&rdquo;&rsquo;n Woedende Prince s&ecirc; gister hy gaan &rsquo;n klag van poging tot moord, roekelose bestuur en aanranding teen Johnson aanmeld.Volgens Prince het Johnson aan die verkeerde kant van &rsquo;n eenrigtingstraat gery en amper teen sy kar gebots.Prince s&ecirc;: &ldquo;Ek het hom gevra hoekom ry hy s&oacute;, waarop hy gereageer het ek kan niks doen nie, want ek is &rsquo;n Boesman.&ldquo;Ek is nie &rsquo;n Boesman nie, ek is &rsquo;n Khoisan. Toe besef ek die ou soek moeilikheid, want hy het in &rsquo;n DA-bakkie gery. Hy het my net gestoot.&ldquo;Ek het my self-defence- taktieke gebruik en gou was sy boepens op die grond.&ldquo;Hy is oorgewig. Niemand kan my slaan nie.&ldquo;Ek het by die mense gehoor sy mond het gebloei.&ldquo;Maar ek het niks gesien nie. Hy is &rsquo;n stupid &shy;youngster, man.&rdquo; &rsquo;n Polisiewoordvoerder, kapt. Malcolm Pojie, s&ecirc; die dossier sal aan die senior staatsaanklaer oorhandig word vir &rsquo;n beslissing.