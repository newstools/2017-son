MENSEREGTEDAG moet eintlik glad nie gevier word nie, want in Suid-Afrika is daar steeds baie mense wat nie regte het nie.Dit moet eintlik &rsquo;n ander naam kry, want daar is steeds mense wat suffer soos in die dae toe die wit man in beheer van die land was.So het Marlon Daniels, Patriotic Alliance (PA)-raadslid, op &rsquo;n raadsvergadering van die Nelson Mandelabaai-metro ges&ecirc;.Partye in die raad is Donderdag &rsquo;n geleentheid gegee om te praat oor die lewe van die struggle-ikoon, Ahmed Kathrada (87), wat vandeesweek oorlede is. Hy is in 1964 in die Rivonia-verhoor tot lewenslange tronkstraf gevonnis.Hy het sy vonnis saam met ander ikone soos oudpres. Nelson Mandela op Robbeneiland en in die Pollsmoor-tronk uitgedien.Daniels het ges&ecirc; Kathrada het uit die spotlight gebly en is daarom moontlik &rsquo;n groter struggle-held as Mandela.Hy het ook van die geleentheid gebruik gemaak om sy ontevredenheid rondom die aanstelling van bruin mense in die metropolisie uit te lig.&rsquo;n Groep van 111 beamptes is Woensdag in die Baai amptelik ingehuldig.&ldquo;Ek het net ses bruin beamptes onder die 111 getel &ndash; hoekom is daar nie werk vir ons bruin mense nie? Ons het steeds geen regte nie,&rdquo; het Daniels bygevoeg.Hy het die mayor, Athol Trollip, gevra om seker te maak dat veiligheid en sekuriteit bo-aan die lys is in die opstel van die begroting vir 2017-&rsquo;18.Trollip het die inhuldiging van 111 metropolisiebeamptes as &rsquo;n trotse dag beskryf.