DIT ontstel my keer op keer as ek hoor van &rsquo;n ma wat haar dogter se woord in twyfel trek. Ma&rsquo;s is veronderstel om hul dogters by te staan en teen die wrede aanslae van die samelewing te beskerm. Die w&ecirc;reld om ons wemel van pedofiele en mans wat net daarop uit is om hul eie drange te bevredig. Sulke mans is gewetenloos en dink niks daarvan om &rsquo;n onskuldige lewe summier te verwoes nie. Drankmisbruik moet ook nie so &rsquo;n groot rol speel dat dit vir &rsquo;n ma belangriker is om dronk te wees as om haar eie kind se veiligheid te verseker nie. En tog is d&iacute;t iets wat gereeld gebeur. &rsquo;n Jong vrou van &rsquo;n minder gegoede woonbuurt op die Kaapse Vlakte het &rsquo;n tyd gelede besluit om haar hart uit te praat. Die vrou was in trane toe sy haar storie deel. Sy het huilend vertel hoe sy n&aacute; &rsquo;n gekuier deur &rsquo;n familielid oorrompel en seksueel gemolesteer is.&ldquo;Ek het &rsquo;n bietjie te veel gedrink en toe ek aan die slaap raak, het die gemors kanse gevat. Toe ek wakker skrik, was hy bo-op my. Ek was te lam van skok om hom weg te stoot.&rdquo;Die slagoffer s&ecirc; sy het &rsquo;n klag gaan l&ecirc; en die verdagte is vinnig gearresteer. Maar blykbaar was dit net die begin van haar nagmerrie.&ldquo;Toe my ma hoor ek het &rsquo;n saak gaan maak, het sy amper &rsquo;n gasket geblaas. Sy het ges&ecirc; ek is &rsquo;n liegbek wat stories opmaak. Sy het my gedwing om die saak terug te trek of sy smyt my by die huis uit.&rdquo;Die vrou s&ecirc; sy is werkloos en haar ma sorg vir haar en haar baba.&ldquo;Ek het nie veel van &rsquo;n keuse gehad nie,&rdquo; vertel sy. &ldquo;Ek moes met &rsquo;n skaam gesig teruggaan polisiestasie toe en die saak terugtrek, anders het ek en my kind op straat geslaap.&rdquo;Sy s&ecirc; sy is diep teleurgesteld in haar ma. &ldquo;Hoekom sal ek oor so iets lieg?&rdquo; wil sy weet. &ldquo;Ek weet dan rape is &rsquo;n ernstige saak. &ldquo;My ma was veronderstel om my kant te kies, nie daai verkragter s&rsquo;n nie. Maar hy werk mos en gee vir my ma geld vir drank. &ldquo;Die mense in die straat kyk my nou snaaks aan.&rdquo;Sy vertel sy is deesdae skrikkerig vir die persoon wat homself aan haar opgedwing het. As hy in die omtes is, maak sy haar uit die voete.&ldquo;Ek drink ook minder,&rdquo; s&ecirc; sy. &ldquo;Ek wil nie weer h&ecirc; so iets moet met my gebeur nie. &ldquo;Net om in daai jong se gesig te kyk, maak my naar. Ek het altyd gesien hoe hy my onderlangs dophou, maar nooit geweet wat hy beplan nie.&rdquo;Lank nadat sy haar storie vertel het, het ek doodstil gesit en voor my uitgestaar. Ek kon net my kop in ongeloof skud. Asof dit nie erg genoeg was dat die arme vrou deur hel gegaan het nie, het haar ma haar nie bygestaan toe sy haar nodig gehad het nie. Nee wat, sommige vroue is nie werd om &rsquo;n ma genoem te word nie.