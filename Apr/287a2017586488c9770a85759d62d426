DIE klagte teen hom is kwaadwillig en hy en sy regspan sal uitvind wat die oorsprong daarvan is.So het Cheeky Watson, oudpresident van die Oostelike Provinsie-rugbyunie (OPRU), Vrydag ges&ecirc; nadat hy en drie ander op klagte van korrupsie en geldwassery in die Port Elizabeth-landdroshof verskyn het.Nadia Gerwel, &rsquo;n geskorste werknemer van die Nelson Mandelabaai-metro se afdeling vir begroting en tesourie, Andrea Wessels en Mandisa Mkaza het ook op dieselfde aanklagte verskyn.Wessels het namens haar geleentheidsmaatskappy, Zeranza 299, wat ook aangekla word, verskyn.&rsquo;n Sesde aangeklaagde woon in Hermanus en was nie in die Baai by die hofverrigtinge nie. Sy naam is in die hof weerhou.Mkaza is &rsquo;n taxi-baas en voormalige direkteur van die Laphumilanga-taxikonsortium in die Baai.Watson en kie het hulle Vrydag reeds 06:30 vrywillig by die Mountweg-polisiekantoor gaan oorgee.Lt.kol. Robert Netshiunda, nasionale woordvoerder van die Valke, het verduidelik die klagte spruit uit die misbruik van meer as R200 miljoen wat vir die Metro se IPTS-busdiens geoormerk was.Die geld, &rsquo;n bedrag van R208 miljoen, is van die nasionale tesourie ontvang, aldus Netshiunda.Die staat beweer R12 miljoen is deur die beskuldigdes vir persoon&shy;like verryking aangewend.Boonop is R12 miljoen ook die volle bedrag wat aan Zeranza betaal is vir die aanbied van &rsquo;n musiekkonsert op 2 Junie 2016 by die Nelson Mandelabaai-sta&shy;dion. Dit het nooit plaasgevind nie.Netshiunda s&ecirc; die arrestasies van Watson en die ander beskuldigdes is net een stukkie van &rsquo;n groot legkaart en die ondersoek gaan voort. Watson en sy medebeskuldigdes, wat almal deur Danie Gouws verteenwoordig word, is op borgtog van R2 000 elk vrygelaat.Gouws het benadruk Watson word net van geldwassery aangekla.Hulle is almal Vrydag beveel om hul paspoorte voor 14:00 in te handig. Hulle moet op 3 Mei weer in die landdroshof verskyn.