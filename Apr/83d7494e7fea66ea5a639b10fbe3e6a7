DIE Oostelike Provinsie-rugbyunie (OPRU) bly vir die afsienbare toekoms onder administrasie totdat die Suid-Afrikaanse Rugbyunie (Saru) anders besluit.En dit sal net gebeur as die OPRU aan voorvereistes voldoen wat in Saru se grondwet vervat is. Dis die bevestiging wat Andy Colquhoun, &rsquo;n Saru-woordvoerder, gister gegee het.Andr&eacute; Rademan is op 8 April as president gekies en neem die bestuur van die unie by Monde Tabata, Saru se administrateur, oor.Tabata het sowat &rsquo;n jaar gelede die unie se bestuur oorgeneem nadat die vorige OPRU-president, Cheeky Watson, Saru om hulp gevra het.Dit blyk nou dat die OPRU se nuwe uitvoerende komitee nie binnekort finan&shy;si&euml;le of operasionele beheer oor die unie sal uitoefen nie.Colquhoun het ges&ecirc; Saru se uitvoerende raad moet ingevolge Saru se grondwet besluit die OPRU se finansies is in orde. Eers daarna kan volle beheer aan die unie teruggegee word.Boonop het die Nelson Mandelabaai-metro nog &rsquo;n jaar onder Saru-administrasie as &rsquo;n voorvereiste vir &rsquo;n belegging in die unie gestel. Die burgemeesterskomitee het &rsquo;n voorstel goedgekeur vir die oorbetaling van R15 miljoen om die OPRU van likwidasie te red.Die geld sal aan die likwidateurs van die unie se sakevleuel, OP Rugby, oorbetaal word.Die Metro moet nog die voorstel goedkeur.Die unie skuld die sakevleuel, waarin hy die 100%-aandeelhouer is, sowat R15 miljoen.Saam met die Metro se belegging volg &rsquo;n onderneming van Saru dat drie toetse in die Nelson Mandelabaai-stadion gespeel sal word. Nog &rsquo;n vereiste is dat &rsquo;n Metro-toesigkomitee by die unie se finansies betrokke is, aldus Retief Odendaal, die burgemeesterskomiteelid vir begroting en tesourie.Intussen het Tony McKeever, wat &rsquo;n OPRU-presidentskandidaat was, ges&ecirc; Tabata het lede van die unie onder &rsquo;n wanindruk geplaas.Volgens hom het Tabata dit laat blyk operasionele beheer van die unie sal op 10 April aan die nuwe bestuur oorgegee word.Rademan het Donderdag met Saru vergader om die situasie te bespreek.