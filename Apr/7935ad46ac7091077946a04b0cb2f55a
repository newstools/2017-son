DIE enigste broodwinner en enkelma van twee minderjarige kinders is Woensdag kort voor 12:00 deur weerlig doodgeslaan. Jolene Kok (25) was op die plaas Sout Dam besig met wingerd knip toe sy deur weerligstrale getref is.&nbsp; Volgens Isak Titus (41) het hy en drie van sy medewerkers wingerd geknip op die plaas net buite Darling toe hulle die donderweer hoor en weerligstrale sien. &ldquo;Dit was donker en die weerlig het soos disco-ligte geflits.&nbsp; &ldquo;Die laaste wat ek onthou is dat ons skuiling gesoek het. &ldquo;Toe ek wakker skrik, het ons almal op die grond gel&ecirc;. Ek het die ander wakker gemaak, want almal was lights out.&nbsp; &ldquo;Ek weet nie hoe lank ons daar gel&ecirc; het nie. Die ander twee het wakker geword, maar Jolene het net daar gel&ecirc; sonder om te beweeg. &ldquo;Jolene se klere was geskeur en dit het gelyk of sy in &rsquo;n geveg was,&rdquo; vertel Titus. Hy s&ecirc; hulle het begin panic toe hulle sien haar hare is gebrand.&nbsp; &ldquo;Ek het na die plaashuis gehardloop en die plaaseienaar het die nooddienste en polisie gebel,&rdquo; s&ecirc; hy.&nbsp; Jolene het saam met haar kinders by haar ouers gebly.&nbsp; Die hartseer en geskokte ouers, Joey (63) en Elsie Martinus (53), s&ecirc; hulle het in hul wildste drome nie kon dink hul kind sou nie terugkom van die werk af nie. Sy het nog die vorige aand aan haar pa ges&ecirc; hoe lief sy hom het en dit was seker haar afskeid, s&ecirc; Elsie terwyl die trane oor haar wange rol.&nbsp; &ldquo;Ons weet nie wat ons gaan maak nie, want ons is nie die gesondste mense nie, maar ons moet na die haar tienjarige dogter en sesjarige seun omsien.&nbsp; &ldquo;Jolene het vir ons almal gewerk en my man kry maar &rsquo;n pen&shy;sioen, terwyl ek niks verdien nie,&rdquo; s&ecirc; Elsie.&nbsp; Sy s&ecirc; hulle het &rsquo;n briefie aan die plaaseienaar gestuur en hoop hy sal hulle kan bystaan.&nbsp; Volgens sers. Jonathan Philander, &rsquo;n woordvoerder van die Darling-polisie, sal &rsquo;n ondersoek gedoen word om die oorsaak van Kok se dood te bepaal. &ldquo;Drie mense is op die toneel vir skok behandel. Die hele dorp is geraak deur die donderweer. Krag- en telefoonlyne is beskadig en is eers teen die aand herstel,&rdquo; s&ecirc; Philander. Hoewel dit wil voorkom asof Darling die ergste getref is, het die hele Kaap Woensdag deurgeloop onder die donderweer. Verskeie mense het Son vertel van elektriese toestelle soos TV&rsquo;s, mikrogolfoonde en dekodeerders wat in die slag gebly het.