VERSTAAN jou skaam tjommie. Soms is &rsquo;n mens gou om die skaam persoon mis te kyk of af te druk, maar jy moet onthou almal word skaam in ongemaklike situasies en dis oukei. Sommige van ons is nou wel meer skaam as ander, maar wees verdraagsaam en moet hulle nie afdruk nie. Jy kan die gesprek begin en hou dit lig sodat hulle kan ontspan.En as jy &rsquo;n skaam persoon is, daag jouself uit om met nuwe mense te praat. Haal net diep asem voordat jy mense face en herinner jouself ons is almal mense. Dis alles in jou kop. Mense met &rsquo;n klomp selfvertroue glo in hulself en glo hulle is die beste, mooiste en slimste. Dis die enigste verskil. So, moenie die situasie &oacute;&oacute;rdink nie en probeer so &rsquo;n bietjie ontspan. Jy moet verstaan jou skaam tjommie verkies nie om so te wees nie, maar dis moeilik vir hom/haar om daaroor te kom. Sommige mense is ook maar loners, hulle verkies om alleen te wees. As dit die geval is, respekteer dit en moenie iemand te veel push nie. Aanvaar jou vriend, wees geduldig en geniet die dinge wat skaamheid wel bring, soos &rsquo;n goeie luisteraar en &rsquo;n lojale vriend wat dalk min praat, maar altyd daar is vir jou. Mwah!