&lsquo;GEE hom vir ons. Ons soek sy bloed.&rdquo;D&iacute;t was Vrydag die krete van die ontstoke omstanders buite die Mitchells Plain-landdroshof waar die vermeende moordenaar van Stacha Arendse (11) verskyn het.Randy Tango (31) is Woensdag, &rsquo;n dag nadat Stacha se lyk gevind is, by sy huis in Tafelsig gearresteer.Tango, geklee in &rsquo;n blou sweetpakbroek en swart hoodie en met geboeide hande agter sy rug, het vlugtig in die hof verskyn op klagte van moord en verkragting.Die hofbeampte het hom gevra om die hoodie van sy kop af te haal toe hy die hof instap.Tango het sy gesig vir die mense probeer wegsteek en het heeltyd af in die grond gekyk.Hy het vir regshulp gevra, maar daar was nie legal aid lawyers in die hof nie.Tango het glo aan die cops be&shy;vestig hy het Stacha vermoor.Hy is glo &rsquo;n eks-con wat ses maande buite op parool was vir verkragting.Stacha se ouma, Dawn Godfrey, het agter in die volgepakte hof gesit en hartseer gehuil.Daar was &rsquo;n groot polisieteenwoordigheid in en buite die hof&shy;gebou.Ashiefa Meyer, een van die betogers, s&ecirc;: &ldquo;Ons kinders moet soos gevangenes in hul huise bly en te bang wees om buite te speel.&ldquo;Die doodstraf moet terug&shy;gebring word om die moorde te stop.&rdquo; Die cops het die paaie na die hof afgesper om die oproerige betogers buite te hou en met traangas bestook.Volgens sers. Noloyiso Rwexana, &rsquo;n polisiewoordvoerder, is twee 23-jarige mans ook Donderdagaand gearresteer vir openbare geweld.Dit kom nadat inwoners van Tafelsig na Tango se huis gegaan en dit probeer afbrand het.Die polisie het die inwoners gemaan om nie die reg in eie hande te neem nie.Stacha, &rsquo;n gr. 7-leerder van Tafelsig Prim&ecirc;r, is Maandagaand omstreeks 19:35 as vermis aangemeld.Dit kom nadat sy laas in Matroosbergstraat gesien is. Haar lyk is vroeg die volgende oggend naby bosse by Swartklip Centre, sowat 100 m weg van haar huis, gevind.Tango verskyn m&ocirc;re weer in die Mitchells Plain-landdroshof.