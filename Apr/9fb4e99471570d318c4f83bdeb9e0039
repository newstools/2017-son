HY VAT als vir homself en verkoop ons vryheid aan die Gupta-familie en hul cronies sodat hy en sy familie geldelik daaruit kan voordeel trek.Dit was van die beskuldigings wat Sipho Pityana pres. Jacob Zuma gister in die Baai toegesnou het.Pityana, die aksiegroep Save&shy; SA se sameroeper, het duisende anti-Zuma-gesindes op die Vuyisile Mini-plein voor die Baaise stadsaal toegespreek.Die pas afgedankte adjunkminister van finansies, Mcebisi Jonas, het egter nie soos verwag die massasaamtrek bygewoon nie.Volgens Pityana sit Zuma in die &ldquo;Saxonwold shebeen&rdquo; en word aanges&ecirc; wie hy as ministers moet aanstel.Dit is met verwysing na uitlatings deur Brian Molefe, die ANC-LP en voormalige Eskom-baas, verlede jaar.Adv. Thuli Madonsela, die voormalige openbare beskermer, se verslag oor staatskaping het gewys Molefe en Ajay Gupta het 58 oproepe na mekaar gemaak en dat Molefe 19 keer by of naby die Guptas se woning in Sa&shy;xonwold, Johannesburg, was.Molefe het daarna ges&ecirc; hy het &rsquo;n shebeen in die gebied besoek.Pityana het gister ges&ecirc; Zuma het die land en die ANC uitverkoop en sy onlangse kabinetskommeling is gedoen om hom met mense te omring wat hom ondersteun.Pityana het veral verwys na die vervanging van Pravin Gor&shy;dhan met Malusi Gigaba as die minister van finansies.Nadat Zuma Donderdag &rsquo;n middernagtelike kabinet&shy;skommeling gedoen het, het die internasionale graderingsagentskap S&amp;P die land se kredietstatus tot rommelstatus afgegradeer.Pityana meen die besluit sal beleggers afskrik, pryse opjaag en die armes selfs armer maak.Hy het &rsquo;n beroep op mense gedoen om hulle op &rsquo;n vreedsame wyse tot die strate te wend om te verseker Zuma word verwyder.Khusta Jack, ook van Save SA, het ges&ecirc; Zuma het nog net 12% van die tricks in sy arsenaal gebruik.