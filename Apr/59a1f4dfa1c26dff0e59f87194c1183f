DIE Crusaders het die Stormers gister in Christchurch &rsquo;n yslike rugby-les geleer.Die sewemalige Superrugby-kampioen het die Kaapse franchise met 57-24 afgeslag nadat hy met die rustyd reeds met 36-3 voor was.Die Crusaders het altesaam agt drie&euml; teenoor die drie van die Stormers gedruk.Dit was die span van Canterbury se agtste agtereenvolgende oorwinning in vanjaar se Superrugby-reeks.Boonop was dit ook sy grootste sege tot nog toe oor die Stormers.Robbie Fleck, afrigter van die Stormers, se besluit om sy kaptein, Siya Kolisi, vir di&eacute; belangrike kragmeting te laat rus, was selfmoord.Die proefneming met Pieter-Steph du Toit in die flank-posisie was weer &rsquo;n groot mislukking. Dit volg omdat die Kapenaars tweede gekom het by die afbreekpunte en in die lynstane.Al het die Stormer-kaptein, Eben Etzebeth, deurgaans hard probeer, was dit ongelukkig alles vergeefs.Etzebeth het agterna ges&ecirc;: &ldquo;Ons was vandag eenvoudig net deur &rsquo;n beter span oorrompel. Hulle het ons van die veld af gespeel. &ldquo;Ons het onnodige hanteerfoute gemaak en ons dissipline het ons in die steek gelaat.&ldquo;Twee agtereenvolgende nederlae is nie goed nie. &ldquo;Maandag sal ons weer van voor af moet begin. Ons sal moet teruggaan na die tekenbord sodat ons kan kyk waar ons kan verbeter.&rdquo; Sy eweknie van die Cru&shy;saders, Sam Whitelock, s&ecirc; sy span het aanvanklik gesukkel om in die eerste helfte aan die gang te kom.&ldquo;Toe ons eers ons momentum opgebou het, het dinge beter begin gaan,&rdquo; verduidelik Whitelock.Die All Black-slot glo daar is nog aspekte van hul spel waaraan hulle kan werk.&ldquo;Hulle het &rsquo;n paar van ons lynstane gegaps. Die manne het die game egter baie geniet,&rdquo; voeg hy by. Die laaste keer toe die Stormers daarin kon slaag om &rsquo;n wedstryd in Nieu-Seeland te wen, was in 2013. Die Kapenaars kom volgende week teen die Highlanders in Dunedin te staan. Die week daarna pak hulle die Hurri&shy;canes in Wellington.Puntemakers: CRUSADERS &ndash; drie&euml;: George Bridge (3), Kieran Read (2), Mi&shy;chael Alaalatoa, Peter Samu, Manasa Mataele; doelskoppe: Richie Mo&rsquo;unga (7); strafdoel: Mo&rsquo;unga.STORMERS &ndash; drie&euml;: Cheslin Kolbe, Bjorn Basson, Frans Malherbe, doelskoppe: Robert du Preez (3), strafdoel: Du Preez.