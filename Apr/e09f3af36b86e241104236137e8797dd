&ldquo;JOU kind is &rsquo;n stoutgat. Het jy regtig gedink ons gaan vir hom plek hou by die skool?&rdquo;Dit is die vraag wat die uitvoerende distriksbeampte (EDO) van die Sekond&ecirc;re Skool John Walton na be&shy;wering vir &rsquo;n ma van Uitenhage gevra het.Dit was nadat di&eacute; skool blykbaar &rsquo;n tweede keer geweier het om haar seun, &rsquo;n moordverdagte, terug by die skool toe te laat.Son het vroe&euml;r berig oor di&eacute; bekommerde ma, wat blykbaar laat verlede jaar deur haar 15-jarige seun se klasonderwyser aangeraai is om hom by die huis te hou vir &rsquo;n paar weke nadat hy by &rsquo;n moordsaak betrek is.Volgens die ma het die onderwyser haar belowe haar seun, &rsquo;n gr. 8-leerder, sou vanjaar weer toegelaat word. Met die begin van die akademiese jaar het die beheerliggaam egter glo ges&ecirc; daar is nie plek vir haar kind nie omdat hulle plek hou vir die meisies wat verlede jaar weens swangerskappe die skool moes verlaat.Die ma het &rsquo;n paar weke gelede weer probeer om haar kind in die skool te kry, maar weereens sonder sukses.Volgens die ma het die EDO haar ware kleure gewys en di&eacute; keer laat blyk wat die eintlike rede is hoekom hy nie terug skool toe kan gaan nie &ndash; dit is omdat hy by &rsquo;n moordsaak betrokke is.Die ma s&ecirc; die EDO het ook ges&ecirc; die 15-jarige seun is &rsquo;n drop-out en sy het ook gevra of sy ooit sy ma is.&ldquo;Waar kan sy vir my so iets wil vra? Sy is onsensitief en diskrimineer teen my kind. Ek gee toe, ek het agterna uitgevind hy het soms nie skool toe gegaan nie, maar ek was by die werk en het niks daarvan geweet nie.&ldquo;Die punt bly staan dat iemand onskuldig is totdat hy in &rsquo;n hof skuldig bevind word. Ek is nie een van daai dom ouers wat net sit en niks doen nie. &ldquo;Ek het navorsing gaan doen en vasgestel dit kan nie teen my kind gehou word dat hy &rsquo;n moordverdagte is nie.&rdquo;Sy s&ecirc;: &ldquo;Ek het so baie moeite gedoen om my kind weer in die skool te kry. Ek was by die skoolhoof, maar hy kan nie vir my enige antwoorde gee nie. Ek het ook die beheerliggaam en as die onderwysdepartement verskeie kere gekontak.&ldquo;Di&eacute; ding het nou te lank gesloer en moet na &rsquo;n punt toe beweeg. My kind hoort in die skool.&rdquo; Mali Mtima, &rsquo;n woordvoerder van die departement van onderwys in die Oos-Kaap, s&ecirc; di&eacute; departement het wel die kind se ma genader met &rsquo;n paar voorstelle.&ldquo;Ons het vir haar ges&ecirc; ons is bereid om die kind by te staan met tuisonderrig.&ldquo;Ons het selfs ges&ecirc; ons kan toesien dat hy by &rsquo;n sentrum vir seuns met sekere probleme gehuisves word sodat hy darem toegang tot onderwys kan kry, maar ongelukkig wou sy nie haar samewerking gee nie.&rdquo;Mtima s&ecirc; die departement gaan swaar gebuk onder druk van die res van die leerders se ouers.&ldquo;Hulle dreig om hul kinders uit die skool te haal as di&eacute; seun weer daar toegelaat word.&rdquo;Mtima het belowe om die EDO in die Uitenhage-gebied te kontak om weer met die ma te gesels.