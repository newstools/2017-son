TIEN &ldquo;kimbie-diewe&rdquo; is Woensdag in Korsten in die Baaise noordelike gebiede gevang met meer as 100 &shy;Pampers-bokse gepak in &rsquo;n Imperial-trok.Inwoners het laatmiddag in groot getalle saamgedrom naby die misdaadtoneel in Peddiestraat nr. 38, waar die verdagtes ure lank met hul hande agter hul rug vasgemaak op die grond gel&ecirc; het.&ldquo;Ons het gesien hoe die trok by di&eacute; erf inry. Die buitelandse winkeleienaar van Highfieldweg het nog die hek oopgemaak vir die trokdrywer,&rdquo; s&ecirc; &rsquo;n inwoner wat anoniem wil bly. Volgens haar het die polisie op die toneel aan mekaar ges&ecirc; dat di&eacute; kimbies etlike duisende rande werd is. Die polisie het blykbaar ook &rsquo;n onbekende bedrag by die verdagtes gekry.Volgens AO Alwin Labans, &rsquo;n polisiewoordvoerder, het di&eacute; insident Woensdag om 15:30 plaasgevind. &ldquo;Die polisie het inligting ontvang en daarop gereageer. Die trok is nie ge-hijack nie, maar dit is &rsquo;n trok wat gehuur is.&ldquo;Die polisie het op die toneel al tien verdagtes gearresteer vir die besit van vermoedelik gesteelde eiendom.&rdquo;Labans s&ecirc; die verdagtes is tussen die ouderdomme van 18 en 42, maar hy kon nie bevestig of die verdagtes buitelanders is of nie.Die anonieme inwoner s&ecirc; baie van die verdagtes is buitelanders en hulle het nie bekende gesigte nie. &ldquo;Die buitelanders kom van ver af na ons toe om die korrupsie verder te versprei.&ldquo;Ons is moeg daarvoor,&rdquo; s&ecirc; die inwoner.&ldquo;Die verdagtes sal binnekort in die hof verskyn op aanklag van die besit van vermoedelik gesteelde eiendom,&rdquo; s&ecirc; Labans voort.