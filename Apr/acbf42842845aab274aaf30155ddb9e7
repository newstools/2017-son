&rsquo;N SPAN moet leer om saam swaar te kry om hom in &rsquo;n hegte eenheid saam te snoer.S&oacute; s&ecirc; Wilco Louw, vaskopstut van die Stormers.Die 22-jarige boorling van Ceres het hom vanjaar as die Stormers se eerstekeuse-vaskopstut gevestig.Hy hou tans die hoog aangeskrewe Bok-stut Frans Malherbe uit die beginspan.Louw, wat die skaal op 133 kg laat kreun, se voortreflike peil vanjaar kan toegeskryf word aan die harde werk wat hy in die voorseisoen ingesit het.Hy s&ecirc;: &ldquo;Ons het nie net aan ons skrumtegniek saam met ons skrum-coach, Pieter de Villiers, gewerk nie, maar ook aan ons fiksheid.&ldquo;Ek dink nie ek het ooit so hard gehardloop nie en ons pluk nou nog die vrugte daarvan,&rdquo; het hy ges&ecirc;.Louw, wat voorheen vir die Boland-Kavaliers en die Blou Bulle uitgedraf het, glo die Lions gaan Saterdag &rsquo;n heeltemal ander uitdaging op Nuweland bied. &ldquo;Net soos die Chiefs het die Lions &rsquo;n goeie skrum. Ons verwag dus nog &rsquo;n klipharde stryd in die loopgrawe,&rdquo; het hy gewaarsku.Die groot stut glo die verlies van Julian Redelinghuys weens &rsquo;n nekbesering is &rsquo;n groot terugslag vir die Lions.&ldquo;Ja, Julian is beslis &rsquo;n groot verlies. Dis jammer, maar beserings is ongelukkig deel van die game.&ldquo;Dis my doelwit om die Superrugby-kompetisie te wen.&rdquo;Soos enige Suid-Afrikaanse rugbyspeler droom hy ook daarvan om eendag vir die Springbokke te speel. In die stryd teen die Lions kry hy weer die geleentheid om te wys hy verdien &rsquo;n kans in die Bok-trui.