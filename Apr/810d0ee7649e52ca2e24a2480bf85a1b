STACHA Arends (11) van Tafelsig in Mitchells Plain, &rsquo;n gr. 7-leerder van Tafelsig Prim&ecirc;r, sou vanjaar soos &rsquo;n prinses &rsquo;n tiara vir haar prom gedra het.Maar nou sit sy langs die Koning soos &rsquo;n regte prinses in die hemel.Meer as 2 500 rouklaers het gister na die Orion Inter&shy;national kerk in Rocklands gestroom om hul laaste goodbyes aan Stacha te s&ecirc;.Die koue weer het die hartseer en pyn van familielede, gemeenskapslede en vriende ge&euml;ggo.Stacha het laas week in &shy;Matroosbergstraat, waar sy gewoon het, vermis geraak. &rsquo;n Paar uur later is haar lyk naby bosse by Swartklip, sowat 100 m van haar ouerhuis, gekry.Randy Tango (31), wat twee huise van haar gebly het, is twee dae later in hegtenis geneem en van verkragting, moord en kinderontvoering aangekla.Die kerk was gister so stampvol dat meer as 500 mense buite moes staan. Snikke en &rsquo;n geween kon reg deur die kerk gehoor word.Brig. Cas Goolam van die Mitchells Plain police cluster was ook by die diens, sowel as die familie van Ren&eacute; Roman (13) van Lavender Hill, wat in &rsquo;n soortgelyke voorval gesterf het.Goolam het Stacha as &rsquo;n baie dapper meisie beskryf.Hy s&ecirc;: &ldquo;As ek net die helfte so dapper soos sy was, sou ek &rsquo;n beter polisiebeampte gewees het.&rdquo;Nadat Goolam sy trane afgevee het, het hy voortgegaan.&ldquo;Die voorval het &rsquo;n groot impak op my persoonlike lewe gemaak. Ek is skoon skaam oor wat die kind my geleer het.&rdquo; Goolam het moontlik die laaste chilling oomblikke van Stacha se lewe beskryf toe hy ges&ecirc; het: &ldquo;In the heat of the moment het sy nog ges&ecirc; al kom hy weg, weet Jesus wat hy gedoen het.&rdquo; Son verneem dit was dalk deel van Tango se bekentenis.Toe mense die geleentheid gekry het om Stacha die laaste keer in haar kis te sien, het hulle omtrent gehuil.&rsquo;n Vriendin van die prag-poppie s&ecirc;: &ldquo;Haar mooi, lang swart hare was kort geknip en jy kon duidelik die bruise aan die een kant van haar gesig sien.&ldquo;Maar sy lyk vreedsaam, soos iemand wat slaap.&rdquo; Volgens &rsquo;n betroubare bron is die meisie se hare kort geknip omdat daar bewyse van Tango se semen in gevind is.&rsquo;n Ontstoke Eugene Jacobs, Ren&eacute; Roman se pa, s&ecirc; dit het vir hom gevoel of hy sy eie dogter se begrafnis herleef het.&ldquo;Ek is so seer vandag, maar ons wil die familie laat weet ons is altyd hier. &ldquo;Die pyn is amper asof dit my eie kind is, want ek weet waardeur hulle gaan.&rdquo;Jacobs, wat die letters &ldquo;RR&rdquo; in sy hare gesny het, s&ecirc; ten minste weet hy Ren&eacute; het nou &rsquo;n vriendin in die hemel.