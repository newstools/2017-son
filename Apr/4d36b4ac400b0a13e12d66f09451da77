ROBERTSON. &ndash; &rsquo;n Klomp laaities se lus vir heuning het amper hul dood veroorsaak toe die korf bye woedend geraak het.Die seuns het Maandag skool ge-bunk en toe die byenes &rsquo;n entjie weg van die skool af ontdek.Een van die outjies, Cedric Galant (12), vertel hulle het verby &rsquo;n afvoerpyp geloop toe hulle die bye gewaar het.Hulle het onmiddellik gedink daar moet heuning in die nes wees.Cedric vertel hulle het toe ou lappe en stukkende komberse gebruik om hulle teen die bye te beskerm.Hy vertel: &ldquo;Ek en &rsquo;n maatjie het toe binne-in die afvoerpyp geklim en toe gevoel waar die heuning is.&ldquo;Die volgende oomblik het die swerm bye ons aangeval en katswink gesteek.&rdquo; Die kind s&ecirc; hulle moes behoorlik vlug, maar die swerm het agter hulle aangevlieg en aanhoudend gesteek. Die ander laaities, wat &rsquo;n entjie verder van die nes gestaan het, het verslae toegekyk hoe die bye die twee aangeval het. Cedric s&ecirc;: &ldquo;Ons het toe skuiling gevind en die bye het terug na die nes toe gevlieg.&rdquo;Maar die seuns was moedig genoeg om dieselfde dag voor die son ondergegaan het, weer die nes bekruip. Vernon Matthys (13) s&ecirc;: &ldquo;Ek het &rsquo;n dik jas aangetrek en &rsquo;n plastieksak oor my kop getrek. Ek was desperaat om heuning uit te haal.&rdquo;Vernon het in die afvoerpyp geklim en die heuning gevoel. Hy s&ecirc;: &ldquo;Ek het die heuning uitgetrek en toe weggehardloop.&rdquo; Die mannetjies s&ecirc; hulle weet hulle het gevaarlik gepeuter, maar was darem baie lus vir daai heuning.