N&Aacute; &rsquo;N donker 13 jaar van verslawing aan tik en buttons, ruk Lekita Moore se ma, Shireen (49), nou haar lewe reg.Sy is nou vier weke van die dwelms af. En met die hulp van die Tehillah-rehabilitasiesentrum in Elsiesrivier wend sy &rsquo;n groot poging aan om die verslawing permanent af te skud.Shireen se 19-jarige dogter, Lekita, is verlede jaar grusaam verkrag en vermoor. Haar naakte, verminkte lyk is op 12 September op &rsquo;n stuk veld in Valhalla Park gevind.Die saak dien tans voor die hof en Lekita se vermeende boy&shy;friend, Cameron Wilson (19), is die hoofverdagte.Suster Magda Kleyn van Tehillah vertel: &ldquo;Die eerste paar weke was nie maklik nie. Ek moes nagte na die sentrum toe kom om vir Sherry (Shireen) te kom kalmeer.&ldquo;Sy het omtrent gevloek en selfs mense met &rsquo;n sk&ecirc;r hier rondgejaag.&rdquo;Daardie twee weke was die detox-periode. Shireen sien onder die toesig van suster Kleyn steeds &rsquo;n sosiale werker, &rsquo;n dieetkundige en gebruik medikasie vir haar hart en &rsquo;n psigiatriese toestand.Sy help ook nou in die kombuis uit.Shireen s&ecirc;: &ldquo;Ek is baie gelukkig. Die liefde wat ek kry, voel so goed. Ek voel ons is &rsquo;n familie hier.&rdquo;Sy kan nie genoeg drukkies en soentjies vir suster Kleyn gee nie. Sy noem haar selfs &ldquo;Mammie&rdquo;. Kleyn vertel: &ldquo;Ons het ook huisbesoek gedoen en jy kan sien daar is &rsquo;n verskil in die huis. &ldquo;Hulle is besig om die plek reg te maak vir haar.&ldquo;Maar ek sal graag Mercia, haar dogter, hier wil kry en &rsquo;n lekker werk vir haar kry, want sy is steeds in &rsquo;n verhouding met die neef van die vermeende moordenaar.&ldquo;Haar ma vrees dat sy ook doodgemaak kan word.&rdquo;Shireen is nog baie hartseer oor Lekita se moord.Sy s&ecirc;: &ldquo;Daai klong was nie alleen nie. En ek glo nie sy is in Valhalla Park doodgemaak nie. Ek dink haar liggaam is soontoe geskuif.&ldquo;Ek mis vir Kita so baie. Sy was die een wat my altyd weg van die dwelms gekry het.&ldquo;Wanneer sy geweet het ek pay, dan het sy kom s&ecirc;: &lsquo;Mammie, gee geld, ons is honger&rsquo;, sodat ek nie die geld op dwelms uitgee nie.&ldquo;Sy het onlangs vir my kom kuier in my drome. Sy s&ecirc; sy is alright.&rdquo;Kleyn meen al het Shireen so ver gevorder, het sy nog &rsquo;n lang pad om te stap.&ldquo;Ek is baie bly met haar vordering tot dusver, maar sy het nog baie dinge om deur te werk.&ldquo;En daai gemeenskap is nie goed vir haar nie, so ek kan haar nie sommer gou terugstuur nie.&ldquo;Ek moet haar lekker sterk maak. Ek sal haar dalk nog ses maande hier hou. Dan wil ek vir haar &rsquo;n werk kry om haar besig te hou.&rdquo;Haar man, Charl, is baie gelukkig oor sy vrou se vor&shy;dering.&ldquo;Ek is baie happy. Sy lyk so mooi. Hulle kyk mooi na haar. Ek wil h&ecirc; ons familie moet weer bymekaar kom en op die standaard kom wat ons op &rsquo;n tyd was. Ons was &rsquo;n pragtige familie.&rdquo;Verder s&ecirc; hy die hofsaak sal op 18 April afgehandel word en dat hy definitief daar gaan wees.Kleyn en Charl beplan om saam vir Shireen &rsquo;n 50ste verjaardag-paartie in die sentrum te hou.