DIE drie vermeende hitmen van die Junior Cisko Yakees-bende (JCY&rsquo;s) het Vrydag vlugtig in die hof verskyn. Joachim &ldquo;Wrong Turn&rdquo; Dudley, Lungisani &ldquo;Shabba&rdquo; Tsetsu en Waldo &ldquo;Vlekkie&rdquo; Julies het in die Worcester-landdroshof op klagte van moord verskyn.Die saak is uitgestel vir verdere ondersoek en sodat die verdagtes vir hulle &rsquo;n prokureur kan kry.Die staat het ook bekend gemaak dat nog verdagtes gesoek word.Di&eacute; drie verdagtes is Woensdag deur die cops vasgetrek nadat die polisie die media om hulp genader het.Kapt. Lindikhaya Mkhontwana, &rsquo;n polisiewoordvoerder, het Dinsdag &rsquo;n verklaring uitgestuur waarin hy s&ecirc; Dudley, Tsetsu en Julies word gesoek vir vele wrede moorde wat in Maart in Avian Park gepleeg is.Avian Park is die afgelope maand deur bendegeweld geteister nadat die JCY&rsquo;s, die Uitbuiters en die Snake Boys met mekaar ba&shy;klei het.In die verklaring s&ecirc; Mkhontwana: &ldquo;Die verdagtes wat lid is van die JCY&rsquo;s-bende, is gewapen en &rsquo;n groot gevaar vir die gemeenskap.&rdquo;Dis egter nog nie duidelik of di&eacute; drie ook aangekla gaan word vir die moorde op Charles Januarie en Jubelio Arendse (16) nie. Januarie en Arendse, albei lid van die Uitbuiters, is Dinsdag&shy;oggend vroeg in die onwet&shy;tige kamp in Avian Park na bewering deur die JCY&rsquo;s afgemaai.D&iacute;t nadat hulle glo heelnag vir hul lewe moes vlug nadat die JCY&rsquo;s hulle gejaag het. Die saak is uitgestel tot 18 April wanneer hulle aansoek sal doen om borgtog.