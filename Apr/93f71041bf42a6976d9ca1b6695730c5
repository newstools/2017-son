DIE Southern Kings het gisteraand in die Nelson Mandelabaai-stadion Superrugby-geskiedenis gemaak toe hulle die Rebels met 44-3 geklop het. Nadat die Kings die Waratahs laas week geklop het, is die oorwinning teen die Rebels hul tweede agtereenvolgende oorwinning in die reeks vandat hulle hul buiging in die 2013-seisoen gemaak het.Die Rebels het nie &rsquo;n goeie vertoning gehad nie. Die Kings het basies oor hulle gehardloop deur ses drie&euml; te druk.Al het die stryd stadig begin, het die Kings se losskakel die wedstryd aan die gang gekry deur &rsquo;n strafdoel oor te sit.Dit het weer &rsquo;n ruk geneem, maar daarna het Cronj&eacute; en Wandile Mjekevu gekombineer om die eerste drie aan te teken. Die aksie het &rsquo;n bietjie bedaar met die Rebels wat nie die verdediging van die Kings kom breek nie. Die Rebels se heelagter, Reece Hodge, het wel sy span se eerste en enigste punte met &rsquo;n strafdoel aangeteken. Die Rebels het ietwat selfvertroue gewen en verder probeer aanval. Hulle kon egter nie die Kings se verdediging vir die res van die eerste helfte afbreek nie. Cronj&eacute; het weer &rsquo;n strafdoel oorgesit om te verseker die Kings loop met die rustyd met 11-3 voor.N&aacute; die rustyd was dit egter net die Kings. Veral spelers soos Anidisa Ntsila en Maka&shy;zole Mapimpi het baie goeie werk gedoen. Dit was egter die haker Martin Bezuidenhout wat &rsquo;n drie gedruk het, maar dit het alles gekom van die spoedvraat Mapimpi se uitstekende werk op die vleuel. Die Rebels-verdedigers kon hom net nie vashou nie en hy het amper elke keer &rsquo;n gaping gemaak as hy die bal gekry het. Dinge het toe effens bedaar, maar dis asof die Kings net hul tyd gevat het om aan te val. Die Kings het meer druk op die Rebels geplaas en dit het oomblikke later vir die flank Tyler Paul tot &rsquo;n drie gelei.Die Kings het toe nog twee drie&euml; gedruk om te verseker hulle behou die momentum wat hulle teen die Waratahs opgebou het. Puntemakers: KINGS &ndash; drie&euml;: Wandile Mjekevu, Martin Bezuidenhout, Tyler Paul, Pieter-Steyn de Wet, Makazole Mapimpi, Masixole Banda; doelskoppe: Lionel Cronj&eacute;, De Wet (3); stafskoppe: Cronj&eacute; (2)REBELS &ndash; strafskop: Reece Hodge