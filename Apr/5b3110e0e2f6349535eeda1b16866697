DIE organisasie Signs &amp; Wonders van die Baaise northerns vier vanjaar sy 13de herdenking en begin di&eacute; week met sy jaarlikse vakansieprogram. Clive Davids, hoof van die organisasie, het di&eacute; goeie nuus aan Son bevestig. Signs &amp; Wonders hou onder meer ook beradingsessies, hou sopkombuise, deel tweedehandse klere uit en bied jaarliks Kerspartytjies vir kinders aan.Davids voeg by dat hul organisasie sy jaar met &rsquo;n positiewe skoolvakansieprogram wil begin. Volgens hom is die hoofdoel om kinders weg te hou van die strate, bendegeweld en dwelms. Die organisasie het sy vakansieprogram gister by die Laerskool Strelitzia in Uitbreiding 31, Bethelsdorp, begin. Die laerskool is in Barberryweg. Bendegeweld is volop in di&eacute; gebied en dwelms vat oor op straat. Daarom spring die organisasie in gedurende skoolvakansies. Intussen s&ecirc; Davids dat hul organisasie staatmaak op borgskappe. &ldquo;Ons wil gemeenskapslede en maatskappye vra vir hul ondersteuning.&rdquo;Hy voeg by dat hul organisasie hulp nodig het met dinge soos paartie-pakkies, vrugtesap en lekkers. Davids s&ecirc; vanjaar verwag hulle tussen 200 en 250 kinders per dag by die vakansieprogram. &ldquo;Die plan is om &rsquo;n glimlag op elke kind se gesig te sien.&rdquo;Volgens Davids sal hulle speletjies saam met die kinders speel, motiveringspraatjies hou en nog baie ander pret aanbied. Die vakansieprogram duur tot Donderdag 13 April.