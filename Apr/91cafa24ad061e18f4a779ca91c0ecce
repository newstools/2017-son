DIE polisie se eenheid teen georganiseerde misdaad het &rsquo;n voormalige lid van die SA Nasionale Weermag gearresteer n&aacute; die rooftog by &rsquo;n Kaapse weermagbasis.&rsquo;n Week gelede is daar by die 9 SA Infanteriebataljon naby Khayelitsha ingebreek.Gewere en ammunisie is gesteel.Kapt. FC van Wyk, &rsquo;n woordvoerder van die polisie, het bevestig &rsquo;n 40-jarige voormalige weermaglid is in aanhouding.&ldquo;In die operasie wat deur intelligensie gelei is, is daar op die verdagte in Harare, Khayelitsha, toegeslaan.&rdquo; Volgens Van Wyk ondervra speurders die man.Die nasionale adjunkminister van polisie, Bongani Mkongi, het vroe&euml;r in &rsquo;n verklaring die rooftog veroordeel.&ldquo;Dit is die Paasnaweek deur gewapende, waansinnige en geharde misdadigers by die weermagbasis te Spineweg gedoen. Ons is woedend vir die misdadigers en veral vir die minagting wat hulle teenoor wetstoepassingsagentskappe toon.&rdquo;Mkongi het bygevoeg: &ldquo;Ons sal nie slaap nie. Ons sal di&eacute; misdadigers soos wilde honde jag.&ldquo;Ons sal hulle vang en seker maak hulle krepeer in die gevangenis.&rdquo;