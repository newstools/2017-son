GEEN kommentaar.So het Danie Gouws, die regsverteenwoordiger van Cheeky Watson, gereageer op die nasionale vervolgingsgesag (NVG) se beslaglegging op die bates van Andrea Wessels. Die waarde van die bates is R11,9 miljoen.Watson, &rsquo;n oud-president van die Oostelike Provinsie-rugbyunie (OPRU), Wessels, Nadia Gerwel en Mandisi Mkaza is almal op 31 Maart in hegtenis geneem. Hulle het in die landdroshof verskyn op aanklagte van geldwassery van sowat R12 miljoen wat verband hou met die Nelson Mandelabaai-metro se IPTS-vervoerstelsel.Almal is op borgtog van R2 000 vrygelaat en verskyn op 3 Mei weer in die landdroshof.Wessels se maatskappy &shy;Zeranza 299 is ook een van die aangeklaagdes.Son het verneem soortgelyke optrede word nie teen Watson beplan nie.Lede van die batebeslagleggingseenheid het Woensdag beslag gel&ecirc; op Wessels se huis in Somerstrand. Sy het dit in 2014 teen R2,5 miljoen gekoop.Die Burger berig hulle sou beslag l&ecirc; op &rsquo;n tweede huis in dieselfde woonbuurt, waar Wessels se dogter woon, maar die sleutels vir di&eacute; &shy;eiendom was onbeskikbaar.Tsepo Ndwalaza, streekswoordvoerder vir die NVG, het aan Die Burger ges&ecirc; die beslaglegging volg op &rsquo;n ondersoek rondom geld vir die IPTS-projek wat onregmatig gebruik is.Luidens &rsquo;n verklaring van die NVG is R11,9 miljoen wat vir die IPTS geoormerk is, glo deur Gerwel, &rsquo;n voormalige munisipale beampte, na die rekening van Access &shy;Management &ndash; voormalige operateur van die Nelson Mandelabaai-stadion &ndash; gekanaliseer.&ldquo;&rsquo;n Fiktiewe faktuur is aan Access gestuur en R2,9 miljoen is toe na die OP Rugby-bankrekening oorgeplaas en daarna na Zeranza se rekening.&ldquo;Op 21 Februarie 2013 het &shy;Zeranza R741 750 van die R2, 9 miljoen oorbetaal na &rsquo;n trustrekening van &rsquo;n regsfirma. &ldquo;Die firma het eiendom in Wessels se naam geregistreer.&ldquo;Zeranza en Wessels was nie diensverskaffers van die munisipaliteit nie,&rdquo; lui die verklaring.Die NVG se ondersoek duur voort.