DIE Baaise blitspatrollie het drie verdagtes in die Paasnaweek in hegtenis geneem op aanklag van die besit van vermoedelik gesteelde eiendom.Lede van die blitspatrollie was besig om te patrolleer op die M4 (duskant Russelweg) toe hulle &rsquo;n silwer Toyota Corolla gesien het wat besig was om &rsquo;n Mazda 323 met &rsquo;n tou te sleep.&ldquo;Die voertuie is gestop om die besonderhede te bevestig,&rdquo; s&ecirc; kapt. Sandra Janse van Rensburg, &rsquo;n polisiewoordvoerder.By nader ondersoek is vasgestel die Mazda is vroe&euml;r in Sentraal gesteel. Die eienaar van die voertuig het eers agtergekom sy kar is gesteel toe die polisie hom daaroor gekontak het.&ldquo;Die verdagtes, tussen die ouderdomme van 21 en 26, is daarna aan die Mountweg-polisiestasie oorhandig.&ldquo;Beslag is gel&ecirc; op die voertuie vir nader ondersoek.&rdquo;Die diefstalle sal verder ondersoek word om uit te vind of di&eacute; verdagtes al betrokke was by ander sake in die Port Elizabeth-omgewing.Die verdagtes verskyn almal na verwagting vandag in die Baaise landdroshof.Die Mountweg-polisiegroep se bevelvoerder, genl.maj. Funeka Siganga, prys die vinnige inhegtenisnemings, veral omdat motordiefstal &rsquo;n bekommernis is, veral by ouer modelle.