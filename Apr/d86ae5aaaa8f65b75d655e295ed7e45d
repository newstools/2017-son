DIE saak van diefstal teen &rsquo;n konsultant van Cash Connections Cash Loans in Hankey wat na bewering sowat R181 900 van di&eacute; firma gesteel het, is Donderdag in die Baaise handelshof uitgestel.Die beskuldigde, Nadia Jacobs van Hankey, staan tereg op twee klagte van diefstal. Luidens die klagstaat het Jacobs in die tydperk tussen Oktober 2015 tot Januarie 2016 altesame R166 900 van Cash Connections Cash &shy;Loans gesteel.Sy het boonop op 3 Februarie 2016 altesame R15 000 van Cash Connections Cash Loans gesteel.Jacobs se pligte as konsultant was om leningskontrakte te voltooi, lenings aan kli&euml;nte toe te staan en te help met die invordering van uitstaande geld.Sy moes onder meer ook &rsquo;n daaglikse vorm voltooi waarop &aacute;l die goedgekeurde lenings en uitbetalings aangebring moes word. Luidens die klagstaat het Jacobs sonder die medewete van verskeie kli&euml;nte namens daardie kli&euml;nte om lenings aansoek gedoen en dit dan aan Cash Connections Cash Loans voorgehou.Di&eacute; kontrakte is nie deur die kli&euml;nte aangegaan nie en is ook nie deur hulle onder&shy;teken nie.Jacobs het met alle kontrakte ge-deal en het dit onderteken as die konsultant wat gemoeid was met die betrokke aansoek. Die geld is dan uitbetaal en Jacobs het dit vir haar persoonlike doeleindes gebruik.Op 3 Februarie verlede jaar is &rsquo;n bedrag van R15 000 uit die bankrekening van Cash Connections Cash Loans onttrek. Jacobs het nie die bedrag op die daaglikse vorm ingevul nie en dus kon daar nie verantwoording vir die geld gedoen word nie. Dit is dus hoe sy uitgevang is.Jacobs is gewaarsku om op 4 Mei weer in die handelshof te verskyn. Dit is in di&eacute; stadium ook nog nie duidelik hoe sy op die aanklagte gaan pleit nie.Die saak dien voor landdros L. Lindoor.Adv. Ronelle Brink kla aan.