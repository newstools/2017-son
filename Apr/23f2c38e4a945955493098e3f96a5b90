DIE vakverbond Cosatu meen die Wes-Kaapse onderwys&shy;minister, Debbie Sch&auml;ffer, is besig om &rsquo;n hofbevel te minag.Cosatu se provinsiale sekretaris, Tony Ehrenreich, het gister aan die minister geskryf. &rsquo;n Afskrif van di&eacute; brief, wat met die Ho&euml;rskool Uitzig verband hou, is aan die media gestuur. Son het vroe&euml;r berig die Wes-Kaapse onderwysdepartement (WKOD) was van plan om die betrokke skool te sluit. Di&eacute; plan is egter in sy spore gestuit toe die Kaapse hooggeregshof beslis het die skool moet oop bly. Ehrenreich beskuldig Sch&auml;ffer daarvan dat sy die aantal leerders wat hulle vir die 2018-skooljaar by die betrokke skool wil inskryf, wil verminder.Hy noem sewe redes waarom hy van die mening is dat Sch&auml;ffer die hofbevel minag.Ehrenreich beweer: &ldquo;Jy (Sch&auml;ffer) laat toe dat daar gebruik gemaak word van ongeregistreerde wagte, met die hoop dat die skool weens die swak wagte gevandaliseer sal word.&ldquo;Jy het die burgemeester van Kaapstad beveel om kontrakteurs te kry om vullis op die skool se perseel te verwyder om die skool se voorkoms te ondermyn.&rdquo;Volgens Ehrenreich word die leerders misgekyk omdat hulle nie wit is nie.Hy s&ecirc; verder: &ldquo;Jou pogings om die skool te sluit, sal weereens misluk, want ons kinders het die skool nodig om hul lewe te herbou.&ldquo;Ons doen &rsquo;n beroep dat jy die hofbevel nakom en aandag gee aan die kwessies by die skool.&rdquo;Sch&auml;ffer het gereageer: &ldquo;In hierdie stadium gaan ek nie reageer op jou aanhoudende lasterlike en rassistiese korrespondensie in verband met onder meer die Ho&euml;rskool Uitzig nie.&ldquo;My enigste kommentaar is dat hierdie aangeleentheid tans voor die Wes-Kaapse hooggeregshof dien, en ook die onderwerp is van moont&shy;like sluiting.&rdquo;