DIE Bethelsdorp-polisie en die plaaslike gemeenskapspolisi&euml;ringsforum het by die Laerskool Sanctor &rsquo;n draai gemaak om bewustheid te skep oor dwelms en gesinsgeweld. Kapt. Sandra Janse van Rensburg, &rsquo;n polisiewoordvoerder, s&ecirc; die polisie skep bewustheid oor hierdie dinge, veral in die skoolvakansie. Volgens Janse van Rensburg was die hooffokus op dwelms. &ldquo;Die polisie het ook vir die kinders &rsquo;n paar veiligheidstips gegee om in die vakansie toe te pas.&rdquo;Janse van Rensburg het bygevoeg dat kinders gereeld op straat is in die vakansietyd en s&ecirc; dit is waar die gevaar inkom weens dwelms. &ldquo;Kinders moenie op hul eie ronddwaal nie, dit is gevaarlik.&rdquo;Sy het verder bygevoeg die laerskoolkinders is ook aangeraai om ver weg te bly van ouer kinders. &ldquo;Jong kinders word gebruik om dwelms op straat te verkoop. So, ons moes die kinders ook inlig oor daardie gevare.&rdquo;Volgens Janse van Rensburg het die polisie ook met die kinders oor gesinsgeweld gepraat. &ldquo;Ons het die kinders aangemoedig om met iemand te praat as hulle in enige huishoudelikegeweld-situasie is.&rdquo; Nadat die kinders hul misdaadbewustheid-praatjie gehoor het, het hulle paaseiers gekry. Volgens Janse van Rensburg is die paaseiers vroe&euml;r deur die Grey Junior Skool geskenk. &ldquo;Hulle het dit aan die polisie geskenk en ons moes daarna ses skole kies aan wie ons dit kon oorhandig.&rdquo;