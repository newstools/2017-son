CALITZDORP. &ndash; Buitelanders met huiswinkels raak dikwels die teiken van die woede van inwoners van Bergsig en Royal Heights.Mohammed Ali, die eienaar van Hiraan Shop, kan hiervan getuig.Ali vertel: &ldquo;Twee kids het kom chips koop. Terwyl ek die geld tel, het een van hulle teruggegaan na die rak en nog chips gevat asof ek nie vir hulle reeds die twee pakkies gegee het nie. &ldquo;Toe ek die kid probeer vang, het hulle uitgehardloop. Ek wou hulle agternasit, maar die gemeenskap het gedink ek gaan hulle aanrand,&rdquo; voeg Ali by.Die gemeenskap het toe die winkel bestorm. &ldquo;Een van hulle het my in die gesig gespoeg in die teenwoordigheid van twee cops. Hulle het niks gedoen nie.&rdquo;Volgens Ali het die mense sy winkel in die nag gestroop.Hy moes nuwe voorraad gaan koop en by die polisiestasie wou beamptes glo nie sy saak vat nie.&rsquo;n Ma van een van die kids wat haar net as Sandra geidentifiseer het, s&ecirc;: &ldquo;Hy (Ali) lieg. Hy het hulle geklap en aangerand.&rdquo;Kapt. Malcolm Pojie, &rsquo;n polisiewoordvoerder, het ges&ecirc;: &ldquo;Ali wou geen klagte l&ecirc; nie en het ook nie enige melding gemaak van die plundery by sy winkel nie.&ldquo;Daar is twee keer onderhoude met hom gevoer. &ldquo;Dit word wel genoem dat hy na bewering die kinders geklap het wat na bewering by hom goed sou steel.&rdquo;Ali kap terug: &ldquo;Dis nie waar nie. Hulle wou nie my saak vat nie. &ldquo;Ek het baie geld verloor.&rdquo;