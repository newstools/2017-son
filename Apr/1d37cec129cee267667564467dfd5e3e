HIERDIE smaaklike en gesonde slaai is net reg vir die winter. Dit vat &rsquo;n kwartier om te berei, plus 20 minute om te kook en is genoeg vir 2-4 persone.Bestanddele:75 g rooi, swart en wit quinoa (of gebruik net een kleur)5 mF (1 t.) groente-aftreksel-poeier2 perskes of nektariens, ontpit en in skywe gesny50 g spinasie en bronslaai (watercress)20 g heel amandels, gerooster120 g halloumi-kaas, opgesny40 g granaatsadeSlaaisous:10 mF (2 t.) olyfolie15 mF (1 e.) suurlemoensap5 mF (1 t.) Dijon-mosterd5 mF (1 t.) helder heuningSout en varsgemaalde swartpeperMetode:1. Spoel die quinoa in &rsquo;n sif af, kook dit dan in pruttende water met die aftrekselpoeier vir 15 minute tot sag. Dreineer goed en laat dit &rsquo;n paar minute afkoel.2. Kombineer die warm quinoa met die perskes of nektariens, asook die spinasie en bronslaai. Verdeel die mengsel tussen vier borde en strooi amandels bo-oor.3. Verhit &rsquo;n groot nie-klewende braaipan en braai die halloumi-stukke droog/direk vir 1-2 minute aan elke kant totdat dit goudbruin is. Verdeel die stukke tussen die borde met slaai.4. Om die slaaisous te maak, gooi die olyfolie, suurlemoensap, mosterd en heuning in &rsquo;n klein kastrol en verhit oor &rsquo;n lae hitte terwyl jy dit saamklits om dit in &rsquo;n sous te kombineer. Geur met &rsquo;n bietjie sout en peper. Bedruip die slaai dan met die sous. Opdiening:Strooi die granaatpitte oor en dien op.Variant: Probeer ook okkerneutolie in die slaaisous pleks van olyfolie. Perske proe puik met geroosterde halloumi.DI&Eacute; week plaas ons &rsquo;n lekker en gesonde resep van beautifulcountrybeautifulfruit.com/recipes .As jy &rsquo;n resep het wat jy graag met die lesers wil deel, SMS gerus die woord &ldquo;KOOK&rdquo; na 31447.Ons sal jou help om jou resep neer te skryf en foto&rsquo;s van die eindproduk te neem om in Son op Sondag te plaas.