ENKELE dae nadat hy in die Baaise hooggeregshof verskyn het weens sy perlemoensindikaat, is Morn&eacute; &shy;Blignaut Vrydagoggend op n&oacute;g perlemoensake gearresteer. Morn&eacute; Blignaut (45), sy seun, &shy;Morn&eacute; Jr. (25), asook Japie Naumann (35), is omstreeks 06:00 deur die polisie by hul huise in Port Elizabeth in hegtenis geneem.Di&eacute; arrestasies kom nadat &rsquo;n man op 8 Februarie met 700 kg perlemoen naby Kinkelbos gevang is. Ondersoekwerk deur die polisie het hulle na verneem word gelei tot &rsquo;n nuwe perlemoenmaatskappy wat Blignaut, vermeende sindikaatleier en voormalige nagklubeienaar, gestig het. Die drie word Maandag in die landdroshof verwag. Blignaut is reeds vry op borgtog van R250 000 en loop n&aacute; die arres&shy;tasie van Vrydag die risiko om sy borgtog te verloor. Di&eacute; borgtog kom nadat Blignaut in 2016, n&aacute; &rsquo;n twee jaar lange ondersoek, deur die Valke gearresteer is. Hy word saam met sy eksvrou, Marshelle (38), &shy;Naumann, Frederick Nance (19), Petrus Smith (32), Willie Nance (53), Haung &shy;Zhenyong (31) en Pan Kekun (52) van rampokkery aangekla. Die beskuldigdes word ingevolge die Wet op die Voorkoming van Georganiseerde Misdaad vervolg.Hulle word verbind met die bestuur en bedryf van &rsquo;n onwettige perlemoenverwerkingsaanleg in Coega.Di&eacute; aanleg is glo een van die grootste perlemoenvondste n&oacute;g in die Oos-Kaap.Hulle was Dinsdag in die Baaise hooggeregshof vir &rsquo;n voorverhoor. Hul verhoor is toe uitgesit vir 20 November tot 15 Desember.Mar&shy;shelle, Frederick, Smith en Willie is ook uit op borgtog. &shy;Zhenyong en Kekun word aangehou. AO Alwin Labans, &rsquo;n polisiewoordvoerder, het alle navrae om kommentaar na die Valke verwys. Teen druktyd het die Valke in die Oos-Kaap nog nie op Son se navrae gereageer nie.