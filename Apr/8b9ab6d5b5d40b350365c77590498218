DIE Khoisan-leiers wat daarvoor stryd dat die woord &ldquo;Coloured&rdquo; verbied moet word, reageer op die gemengde gevoelens wat daarom ontstaan het.Dis nadat hulle in Maart &rsquo;n petisie aan die provinsiale departement van kuns en kultuur in Bhisho oorhandig het waarin hulle eis dat die woord verbied word.Die petisie is oorhandig nadat &rsquo;n groep aktiviste al die pad van die Baai na Bhisho daarmee gestap het.Baaienaars het intussen begin reageer op di&eacute; eis. Son het al berig dat die meeste &rsquo;n probleem daarmee het.Crawford Fraser, &rsquo;n lid van die #coloured&shy;nessMustFall-komitee bevestig dat die departement 30 dae gebied is om op die petisie te reageer.Fraser, wat die woord as &rsquo;n belediging, ag, vra: &ldquo;Wie het die naam &lsquo;Coloured&rsquo; in die eerste plek vir ons mense gegee, en hoekom?&rdquo;Fraser s&ecirc; dit was die Apartheids&shy;regering, waarvan di&eacute; se hoofdoel was om &rsquo;n politieke skeiding te skep tussen die verskeie rassegroepe in Suid-Afrika. Hy wys daarop dat nie elke &ldquo;Coloured&rdquo; &rsquo;n Khoi- of San-herkoms het nie.Volgens Fraser is met die klassifisering volgens ras in Suid-Afrika in Junie 1991 weggedoen.&ldquo;Xhosas word as &lsquo;African&rsquo; geklassifiseer, maar &lsquo;African&rsquo; beteken mense van Afrika of Suid-Afrika,&rdquo; s&ecirc; Fraser.&ldquo;As hulle ander rasse &lsquo;African&rsquo; roep, hoekom is ons anders?&rdquo;Fraser s&ecirc; wat werkgeleenthede betref, word &rsquo;n &lsquo;African&rsquo; man of vrou verkies, en wonder dan: &ldquo;So, wat beteken dit vir die &lsquo;Coloured&rsquo; mense in ons land?&rdquo;Hy meen as hulle nie as &lsquo;African&rsquo; geag word nie, kan hulle ook nie vir werk&shy;geleenthede in aanmerking kom nie.Fraser s&ecirc; die Khoisan se toekoms in die land is een van die redes hoekom hulle Bhisho toe gestap het.Fraser s&ecirc; ook wanneer &rsquo;n mens &lsquo;Coloureds&rsquo; uitvra oor hul erfenis of tradisie, is daar nie veel van &rsquo;n antwoord nie. Hy s&ecirc;: &ldquo;Walter Sisulu se pa was &rsquo;n wit man, maar is hy Coloured? &ldquo;Nelson Mandela is 100% Khoi, maar dit het hom steeds nie Coloured gemaak nie.&ldquo;Mense moet besef: Ons is nie teen hulle nie, net teen die woord &lsquo;Coloured&rsquo;.&rdquo;