DIE ANC in die Nelson Mandelabaai-streek het nie die naam van Chris Hani gebruik om sy eie ontevredenheid met die ANC en die regering uit te spreek nie.So het Gift Ngqondi, streekwoordvoerder, gister ges&ecirc;.Dat die streek egter self ook ontevrede is, is &rsquo;n feit.Die streek het gister &rsquo;n verklaring uitgereik om die dood van Chris Hani, wat op 10 April 1993 doodgeskiet is, te gedenk.Die verklaring, wat uitgereik is deur die waarnemende voorsitter, Themba Xathula, dui daarop dat Hani met die stand van sake in die land ongelukkig sou wees.Xathula benadruk in die verklaring Hani sou, 24 jaar nadat demokrasie na die land gebring is, saam met ander lede van die ANC, SAKP en Cosatu ontevrede gewees het.Konstante binnegevegte in die alliansie is uitgelig as een van verskeie probleme wat Hani ongelukkig sou stem.&ldquo;Hani sou ontstoke gewees het oor die vlakke van korrupsie binne die regering en sou ook hartseer gewees het oor die geskarrel vir politieke &shy;poste in die regering.&ldquo;En dit deur lede van alle groot demokratiese organisasies ten koste van die pogings om miljoene mense se lewe te verbeter. &ldquo;Hani sou nie stilgebly het wanneer sekere leiers in die beweging (ANC) openbare platforms en ANC-byeenkomste gebruik om mekaar of leiers van alliansievennote aan te val en te verneder nie.&rdquo;Ngqondi s&ecirc; Hani sou baie hartseer gewees het oor die situasie wat hom Sondag &shy;op &rsquo;n gedenkbyeenkoms in &shy;Durban vir Ahmed Kathrada afgespeel het.Lede van die ANC-jeugliga in KwaZulu-Natal het Pravin Gordhan, oud-minister van &shy;finansies, herhaaldelik &shy;tydens sy toespraak onderbreek.Liedjies ter ondersteuning van pres. Jacob Zuma is gesing en lede het &ldquo;Zuma&rdquo; geskree wanneer Gordhan wou praat.Zweli Mkhize, die ANC-tesourier, is ook tydens sy toespraak deur jeugliga-lede onderbreek.&ldquo;Hani sou baie kwaad gewees het oor di&eacute; tipe optrede en ons (die ANC in die Nelson Mandelabaai-streek) is ook.&ldquo;So &rsquo;n uitjouery is onaanvaarbaar,&rdquo; het Ngqondi afgesluit.