HAAI, Sonlanders! Vandag plaas ons weer &rsquo;n lekkerlees-verhaal uit die pen van een van ons gereelde skrywers, CHRISTO MEYER. Hy laat &rsquo;n mens jou lekker inleef in die verhaal met &rsquo;n kinkel in die kabel wat hy Toneelspel noem. Geniet hom dus...N&Aacute; MIDDAGETE sit ek diep ingedagte onder &rsquo;n koelteboom.Die gebeure van die afgelope maande speel weer voor my af. Ek sien weer die geldwa, hoor weer die skote en raak weer van voor af kwaad.Iemand tik op my skouer. Nuuskierig kyk ek om. Agter my staan &rsquo;n lang, skraal sekuriteitsbeampte met &rsquo;n dowwe kyk in sy ligbruin o&euml;. Sy grys broek en wit hemp is netjies gestryk, sy swart skoene blink gepoets. Sy hare is in &rsquo;n milit&ecirc;re styl gesny. Seker nuut, want ek het hom nog nooit tevore hier gesien nie. Hy dra nie &rsquo;n naamplaatjie nie.&ldquo;Sydney Wollenhoff?&rdquo; s&ecirc;-vra hy ernstig. Ek knik. &ldquo;Kom saam.&rdquo; Ek lig my uit my stoel en loop agter hom aan. &ldquo;Waarheen gaan ons?&rdquo; wil ek weet.&ldquo;Ek gaan n&ecirc;rens,&rdquo; antwoord hy sarkasties, &ldquo;maar jy gaan huis toe.&rdquo;&ldquo;Wat?&rdquo; vra ek verbaas.&ldquo;Jy het gehoor wat ek s&ecirc;.&rdquo;&ldquo;Nou wag, ek wil eers die ander gaan groet.&rdquo;&ldquo;Daar is nie tyd nie. Jy moet binne vyf minute hier uit wees anders ...&rdquo;&ldquo;Anders wat?&rdquo;&ldquo;Anders sien jy nooit weer die buitekant van di&eacute; godverlate plek nie. &ldquo;Laat my net toe om my werk te doen. Jy vra te veel vrae.&rdquo;Hy begelei my tot by die uitgang. Hy kyk kort-kort oor sy skouer soos iemand wat wegkruipertjie speel. Verbeel ek my of is hy effens op sy senuwees?Voor &rsquo;n groot, ho&euml; staalhek beduie hy moet ek staan. Hy vroetel in sy broeksak en haal &rsquo;n afstandbeheerder uit.&ldquo;Mooi loop,&rdquo; s&ecirc; hy voordat hy &rsquo;n knoppie druk. Die hek swaai sonder moeite oop. &ldquo;Miskien sien ek jou gou weer.&rdquo; Ek antwoord hom nie. As ek dit kan verhelp, sien hierdie plek my nooit weer nie. Maar hoekom het niemand my vooraf ingelig ek gaan vandag huis toe nie? Buite in die straat slaak ek &rsquo;n sug van dankbaarheid. My hart klop opgewonde.Ek steek vas, wil vir oulaas omkyk, maar besluit daarteen. Ek het meer as genoeg van di&eacute; plek gehad. Van vandag af kyk ek net vorentoe.Vyf en &rsquo;n half maande lank was hierdie plek my tuiste. Dis verlore tyd wat ek nooit weer sal inhaal nie.&rsquo;n Ent verder gaan ek staan. Met my linkerhand vee ek die sweet van my voorkop af. Ek het nie gedink dit gaan so vrekwarm wees nie. Maar ek kla nie. Ek is vry, uiteindelik vry.Nie langer vasgevang tussen vier mure nie. Die plek is erger as &rsquo;n tronk. My bors brand en my keel smag na iets om te drink.&rsquo;n Inrigting vir sielsiekes is niemand se speelmaat nie. Dit is die een ding wat ek op die rowwe manier geleer het. As jou hart swak is en jy nie jou man kan staan nie, kan jy maar vergeet van heel anderkant uitkom.Ek het groot manne gesien wat soos kinders huil.Ek kyk verlangend na &rsquo;n BMW wat stadig verby my ry. Dit was nog altyd my begeerte om s&oacute; &rsquo;n motor te besit. &rsquo;n Spoggerige, blink, vinnige ryding.Ek kon nou rustig agter die stuurwiel van so &rsquo;n duur voertuig gesit het as die transito-rooftog nie misluk het nie.Net die gedagte daaraan bring &rsquo;n wrang smaak in sy mond.Ons was saam in die ding. Ek, Neville en Vernon. Alles was haarfyn beplan. Ek was doodseker niks kon skeefloop nie. Maar die noodlot het ander planne gehad. Toe die blok begin skroei, het my sogenaamde vriende my net daar gelos en die hasepad gekies. Ek is van poging tot moord aangekla. Een van die wagte is so erg gewond dat hy by die dood omgedraai het. Tydens die hofsaak het ek toneel gespeel soos nooit tevore. Ek het onsamehangend gepraat, vrae met opset verkeerd verstaan en soos &rsquo;n besetene aan die lag gegaan. Die hele tyd het ek voorgegee dat ek niks van &rsquo;n skietery kan onthou nie.Dis t&oacute;&eacute; dat die regter besluit om my na &rsquo;n inrigting te stuur vir evaluering.En raai net wat is die bevinding? Ek is van my kop af, mal, van lotjie getik.Ek nader &rsquo;n besige straat. Ek sien hoe &rsquo;n minibus-taxi oor &rsquo;n rooi verkeerslig jaag. &rsquo;n Vrou met donker hare steek haar kop by die ruit uit en laat haar toeter die praatwerk doen.Ek skud my kop. Sekere goed verander nooit. N&aacute; talle ongelukke maak die taxi&rsquo;s steeds of die paaie aan hulle behoort. Hulle gee niks om vir die ander padgebruikers nie. Ek haas my in die rigting van die treinstasie. Ek wil net in &rsquo;n trein klim en by die huis kom. My ma gaan bly wees om my te sien. Sy het omtrent gestres. Maar die re&euml;ls van die inrigting was uitgestippel: geen telefoniese oproepe of besoeke in die eerste ses maande nie.Die volgende oggend is daar &rsquo;n klop aan die deur. Ek maak oop en sien dis dieselfde sekuriteitswag van die vorige dag.&ldquo;Ek het jou klere gebring,&rdquo; s&ecirc; hy nog voordat ek kan vra waarmee ek kan help.Ek bedank hom en toe, skielik, sien ek die pistool in sy hand. Ek skrik my yskoud.&ldquo;Ek weet jy het deur jou tande gelieg tydens die hofsaak,&rdquo; s&ecirc; hy. &ldquo;Jy onthou wat gebeur het toe jy die skoot afgevuur het, nie waar nie?&rdquo;Hy druk die pistool teen my kop en dwing my om alles te beken.Toe ek klaar gepraat het, laat sak hy die skietding.&ldquo;Die man wat jy geskiet het, is my pa. Hy is verlam en moet in &rsquo;n rolstoel oor die weg kom. Weet jy hoe frustrerend dit is?&rdquo; My tong haak vas. Ek weet nie wat om te s&ecirc; nie. &ldquo;Ons twee gaan nou &rsquo;n ent ry. Ek gaan jou iewers aflaai waar niemand jou ooit weer sal kry nie.&ldquo;Iewers waar jy van honger en dors sal omkom. Om jou koelbloedig dood te skiet, sal te genadig wees.&rdquo;My bene knak onder my liggaam. Ek sak ineen. Hy skop in my ribbes, ruk my regop, buitekant toe.&ldquo;Kom,&rdquo; beveel hy. &ldquo;So maklik raak jy nie van my ontslae nie.&rdquo;Ek steier voor hom uit. Hy pluk die bakkie se deur oop, stoot my in. Hy tref my teen die kant van my kop met sy pistool ... HEELWAT later, toe die regisseur my gelukwens met my vertolking van die rol as die skurk in die nuwe fliek, Toneelspel, weet ek die toekoms is blink voor my.Wat dink jy van hierdie storie? Enige voorstelle? SMS na 32369