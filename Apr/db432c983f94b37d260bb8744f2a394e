DIE verhoordatum van die saak teen &rsquo;n vermeende perlemoensindikaatleier en sy medebeskuldigdes is gister tydens &rsquo;n voorverhoor in die Baaise hooggeregshof vasgestel. Die verhoor van Morn&eacute; Blignault (45), sy eksvrou Mar&shy;shelle Blignault (38), &shy;Jacob Naumann (35), Frederick Nance (19), Petrus Smith (32), Willie Nance (53), Haung Zhenyong (31) en Pan Kekun (52) is uitgesit vir 20 November tot 15 Desember.Die beskuldigdes word ingevolge die Wet op die Voorkoming van Georganiseerde Misdaad vervolg.Hulle word verbind met die bestuur en bedryf van &rsquo;n onwettige perlemoenverwerkingsaanleg in Coega.Di&eacute; aanleg is glo een van die grootste perlemoen vondste n&oacute;g in die Oos-Kaap.Adv. Martin le Roux, staatsaanklaer, het gister aan die hof ges&ecirc; die staat het reeds die nodige dokumente aan die verdediging gegee en is dus gereed om voort te gaan met die saak.Alwyn Griebenow, wat Morn&eacute;, Mar&shy;shelle, Naumann, Frederick, Smith en Willie verteenwoordig, het die versekering gegee dat die verdediging reg is om voort te gaan met die saak.Johan Blignaut, wat vir Zhenyong en Kekun verdedig, het ook ges&ecirc; hy is gereed.Griebenow het aan die hof ges&ecirc; dat twee van sy kli&euml;nte, Frederick en Willie, se woonadresse van die einde van die maand gaan verander.Regter D. Chetty het gister ges&ecirc; dat, indien die verhoor nie op 15 Desember voltooi is nie, dit hervat sal word op die eerste dag van die nuwe termyn.Morn&eacute;, Mar&shy;shelle, Naumann, Frederick, Smith en Willie se borgtog is verleng.Zhenyong en Kekun word aangehou.