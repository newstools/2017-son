DIE polisie en die Nelson Mandelabaai-munisipaliteit het net twee massabyeenkomste vir vandag in die Metro goedgekeur.Dis die bevestiging wat John Best, die burgemeesterskomiteelid vir veiligheid en sekuriteit, gister aan Son gegee het.Enige optogte waaraan 150 mense of meer deelneem, is onwettig en diegene wat daaraan deelneem, kan hulle aan die verkeerde kant van die gereg bevind.Die burgerlike samelewing in Suid-Afrika beplan vandag, wat as Black Friday bekend staan, om die land tot stilstand te bring.Dit volg nadat pres. Jacob Zuma laas week Pravin Gordhan as die minister van finansies en sy adjunk, Mcebesi Jonas, afgedank het.Onmiddellik daarna het die kredietgraderingsagentskap Standard &amp; Poor&rsquo;s Suid-Afrika se ekonomiese vooruitsigte na rommelstatus afgegradeer.Op sosiale media blyk dit inwoners van die Metro is erg bekommerd oor die uitbreek van geweld, die versperring van paaie en die ontwrigting van openbare vervoer.Best het egter ges&ecirc; inligting wat deur die polisie ingesamel is, dui op geen geweldpleging en dat nie &rsquo;n enkele pad in die Metro afgesper sal word nie.Hy het verduidelik die veldtog Save&shy; South Africa het toestemming verkry om weer, soos Dinsdag, &rsquo;n samekoms op die Vuyisile Mini-plein voor die stadsaal te hou.Die DA-byeenkoms op Njoli Square in KwaZakhele is ook goedgekeur.&rsquo;n Boodskap doen op sosiale media die ronde dat Save South Africa aan beheer is van &rsquo;n lang motorkonvooi, met William Moffett-rylaan as die beginpunt.Best is bekommerd hieroor veral aangesien geen magtiging hiervoor gegee is nie.Khusta Jack, die plaaslike sameroeper van Save South Africa, het die organisasie van sosiale media boodskappe gedistansieer. Hy het benadruk die enigste Save South Africa-massaoptrede vandag was op die Vuyisile Mini-plein. Best het bygevoeg hy het &rsquo;n beroep op Facebook gedoen dat die organiseerders van die konvooi na vore tree en hom kom spreek. Hy het ges&ecirc; die veiligheid van die publiek kom eerste en die Baai sal nie toegelaat word om in chaos te verval nie.Kol. Priscilla Naidu, &rsquo;n polisiewoordvoerder, het ges&ecirc; die polisie het nie aansoeke vir amptelike optogte ontvang nie. Die polisie is egter op high alert en bykomende beamptes word in die Metro ontplooi.