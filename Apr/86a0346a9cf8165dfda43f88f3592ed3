HY HET pas as &rsquo;n polisieman uitgepasseer.En toe skiet &rsquo;n kollega van konst. Christopher Mouton (30) van Goodwood hom na bewering per ongeluk morsdood.Di&eacute; voorval het Woensdag omstreeks 20:30 op die perseel van die Kraaifontein-polisiestasie gebeur.Luidens &rsquo;n polisieverklaring het die twee polisielede, albei van die stabiliseringseenheid, buite in hul polisievoertuig gesit.Konst. Zekelo het na bewering sy pistool skoongemaak toe &rsquo;n skoot per ongeluk afgegaan en Mouton in die bors getref het.&rsquo;n Ingeligte na aan die polisie het aan Son ges&ecirc; die twee konstabels is lid van &rsquo;n operasie wat bendegeweld in Scottsdene, Kraaifontein, wou hokslaan.Son het vroe&euml;r reeds oor die erge bendegeweld in Scottsdene berig.Die ingeligte het verder ges&ecirc; die konstabels was pas klaar met &rsquo;n operasie en het gereed gemaak om huiswaarts te keer toe die fratsongeluk gebeur het.Die polisieverklaring lui: &ldquo;Die voertuig het op die perseel buite die operasiekamer van die polisiestasie gestaan.&ldquo;Konst. Zekelo se vuurwapen het na bewering per ongeluk afgegaan en konst. Mouton is in die bors geskiet.&ldquo;Teen 21:17 is konst. Mouton dood weens die skietwond wat hy opgedoen het.&rdquo;Die verklaring lui verder dat die onafhanklike polisie-ondersoekdirektoraat (Opod) van die voorval in kennis gestel is.&rsquo;n Polisiewoordvoerder, kapt. FC van Wyk, het die voorval bevestig.&ldquo; &rsquo;n Geregtelike nadoodse ondersoek is geregistreer en sal ondersoek word,&rdquo; het Van Wyk bygevoeg.Moses Dlamini, &rsquo;n woordvoerder van Opod, het ges&ecirc; hulle ondersoek die saak.&ldquo;Die skietery was &rsquo;n ongeluk,&rdquo; het Dlamini bevestig.&ldquo;Die polisiebeampte was in die proses om sy pistool skoon te maak toe die pistool afgegaan het.&rdquo;Volgens &rsquo;n niggie van Mouton is dit nie &rsquo;n goeie tyd vir die familie om nou met die media te praat nie.Sy het aan Son ges&ecirc; hoewel sy nog nie Mouton se vrou, Samantha, gesien het nie, verstaan sy sy is &ldquo;darem oukei&rdquo;.Mouton word deur sy vrou en hul twee kinders, Mia en Cristian, oorleef.