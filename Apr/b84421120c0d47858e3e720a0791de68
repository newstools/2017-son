DIE polisie wil nog nie die identiteit bekend maak van die twee mans wat Donderdag in &rsquo;n ongeluk in Mitchells Plain gesterf het nie.Die ongeluk het Donderdagaand in Eislebenweg in Westridge, Mitchells Plain, plaasgevind. Die mans en twee vrouemedepligtes het na bewering die Polo waarin hulle gery het Woensdagaand in Kaapstad gekaap.Die verdagtes het vir die polisie probeer wegjaag toe hulle &rsquo;n rooi robot ge-jump en teen &rsquo;n Ram-koeriermaatskappy se afleweringswa gebots het.Volgens &rsquo;n ooggetuie, wat net-net die ongeluk gemis het, het die Polo van Lentegeur se kant af gekom.&ldquo;Die Polo het eers amper &rsquo;n Tazz, waarin &rsquo;n ma en haar kind was, gestamp.&ldquo;Die driver van die Polo het aan die verkeerde kant van die pad gery. Gelukkig het die vrou na die ander kant van die pad oorgeskuif.&ldquo;Toe ry hulle amper teen my ook vas. Ek en die vrou het toe gestop om te check of als oukei is.&ldquo;Sy was baie geskok.&ldquo;So &rsquo;n halfuur later het ek op die ongeluk afgekom.&ldquo;Al wat ek kon doen, was om dankie vir die Here te s&ecirc; dat dit nie ek of daai vrou was nie.&rdquo;Die twee Ram-werknemers is albei lig beseer.Lt.kol. Andr&egrave; Traut, &rsquo;n polisiewoordvoerder, bevestig die voorval en s&ecirc; &rsquo;n saak van strafbare manslag is geopen.Hy s&ecirc; die verdagtes se identiteit kan nog nie bekend gemaak word nie.