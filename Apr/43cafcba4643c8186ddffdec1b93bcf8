DUISENDE rande ingesamel, asook &rsquo;n &ldquo;garage vol blikkieskos&rdquo;, en twee w&ecirc;reldrekords. D&iacute;t is die uiteinde van &rsquo;n week lange reuse-fondsinsamelingsprojek wat die NPO Fuel On Wheels in Uitenhage gehou het. In di&eacute; projek het Johan Oosthuizen, stigterslid van Fuel On Wheels, ses dae lank byna aaneen om die 5,2 km lange blok gery het. D&iacute;t was nie net as deel van Fuel On Wheels se eerste verjaardag nie, maar ook om fondse in te samel om drie skole te help: die laerskole Innes en Winterberg op Uitenhage en die Northern Lights-skool in die Baai. Oosthuizen het gister &rsquo;n week terug weggetrek, en het Saterdag by Danskraal op Uitenhage eers gestop. Oor die ses dae het Oosthuizen sowat 1 800 km getrap. En as &rsquo;n mens na die opdraande in die roete kyk, het hy sowat 21 000 km geklim. &ldquo;Dis absoluut &rsquo;n helse sukses. Ek is verbaas deur die ongelooflike support wat ons gehad het. Ek het verwag daar sal net &rsquo;n paar vriende wees om my te support. Maar dit was als behalwe die geval. &ldquo;Party aande was daar maklik 300 mense wat vir my ge-cheer het as ek verby my huis gery het. En dit is mense wat ek glad nie eens ken nie. Mense het van sover as Mosselbaai gekom om te support,&rdquo; vertel &rsquo;n opgewonde Oosthuizen. &ldquo;Dit wys net mense is honger vir &rsquo;n positiewe storie.&rdquo;Oosthuizen het aanvanklik gehoop om vier w&ecirc;reldrekords te verbeter: vir die meeste kilo&rsquo;s om &rsquo;n blok vir &rsquo;n NPO (die rekord is 4 400 km), die meeste opdraande ry oor 6 dae, 17 uur non-stop ry en die meeste agtereenvolgende high-fives.Aan die einde van die week moes hy tevrede wees met twee van di&eacute; rekords. &ldquo;Daar was baie faktore wat teen my getel het. My fiets se ratte was nie reg vir wat ek wou doen nie. En die blok waarom ek gery het, was net te tough met te veel opdraande. Ek dink as jy werklik die rekord wil breek vir die meeste kilo&rsquo;s om &rsquo;n blok, moet jy &rsquo;n plat blok kies.&ldquo;Verder was dit Donderdag ook 43 grade Celsius op Uitenhage. In die hitte het ek ver meer as 100 km gery, maar kon nie meer nie. My lippe is heeltemal gebrand deur die son.&rdquo;Hy het egter die rekord vir die meeste agtereenvolgende high-fives verbeter. Dit was toe byna 800 leerders van die Ho&euml;r Tegniese Skool Daniel Pienaar Maandag reggestaan het om te high-five toe Oosthuizen verbygery het. Vrydag het Oosthuizen saam met twee fietsry-vriende, Jaco Human en TJ Kitching, &rsquo;n w&ecirc;reldrekord verbeter toe hulle 17 uur en 36 minute aaneen getrap het. Die rekord was 17 uur 33 minute.Die vermoorde onderwyser van Uitenhage, Jayde Panayiotou, was hul inspirasie om di&eacute; rekord te verbeter. &ldquo;Jayde het ons absoluut gedra deur daai dag. Elke keer dat ons moeg geraak of pyn ervaar het, het ons gedink aan die pyn wat eers Jayde en toe haar familie moes deurgaan.&rdquo; En dan was daar die woorde van Jayde se pa, Derrick Inggs, aan Oosthuizen: &ldquo;Dis die eerste keer in twee jaar dat my dogter (Jayde se jonger suster, Toni) smile.&rdquo;Oosthuizen gaan verder: &ldquo;Dit het my laat besef dat die verskil wat ons gemaak het deur die week lange projek veel groter is as enige rekord. Ja, ek wou myself toets met die rekords, maar die hoofdoel was om geld en kos in te samel, en ons het alle verwagtinge oortref.&rdquo;Sonder die res van die Fuel On Wheels-span sou hy dit nooit kon doen nie, erken Oosthuizen. &ldquo;Hulle het so hard gewerk. Dan &rsquo;n spesiale dankie vir Charlie Knoetze, Salie Ferreira, Jaco Human, Entangled Freedom, Wooga Security, om net &rsquo;n paar te noem.&rdquo;