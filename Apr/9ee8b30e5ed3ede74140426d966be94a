DIE vrou wat oor &rsquo;n tydperk van ses maande duisende rande van die Petroport Tsitsikamma langs die N2-Stormsrivierbrug gesteel het, is Woensdag in die Baaise handelshof skuldig bevind aan diefstal.Althea Kiewiets, wat van Mei 2009 tot Julie 2016 by Tsitsikamma Village (Edms.) Bpk., die klaer, gewerk het, het in die tydperk van Oktober 2015 tot April 2016 altesaam R237 665 van die klaer gesteel.Landdros L. Lindoor het Kiewiets se vonnisoplegging tot 13 Junie uitgestel.Kiewiets, &rsquo;n junior administrateur, se pligte was om die daaglikse verkope op te teken en dit dan op &rsquo;n Excell-blad te reflekteer.Ander pligte het ingesluit die voorbereiding van rekeninge en om dit aan te stuur na die relevante debiteure.Kiewiets het die kontant wat sy by kassiere van die verskeie winkels ingesamel het, vervang met vals manual bankkaarttransaksies.Sy het ook onder valse voorwendsels haar werkgewers, Petronella Pieterse, die finansi&euml;le bestuurder, en Petrus Pieterse, die besturende direkteur, laat glo dat die reconciliations waaroor sy toesig gehou het, eerlik en behoorlik gedoen is.Hulle het om di&eacute; rede aanvaar dat niks van hul geld gesteel is nie en hulle daarvan weerhou om die nodige stappe te doen om hul belange te beskerm. Kiewiets is steeds uit op borgtog nadat haar borgtogvoorwaardes verleng is.