VYF verdagtes is deur die polisie gevang nadat hulle na bewering vals paspoorte en permitte in die Addo-streek in Nelson Mandelabaai uitgereik het.Kapt. Gerda Swart, &rsquo;n polisiewoordvoerder, s&ecirc; daar was &rsquo;n operasie waarby verskeie polisie-eenhede in die Uitenhage-cluster betrokke was. &ldquo;Die operasie is verlede Donderdag uitgevoer en vyf verdagtes is in hegtenis geneem by hul huise in onderskeidelik Bontrug, Moses Mabida in Kirkwood en Valencia in Addo. &ldquo;Al die toerusting wat hulle gebruik het om die dokumente mee te vervals is gekonfiskeer,&rdquo; s&ecirc; Swart. Vier sake van vervalsing van dokumente en bedrog is geregistreer en die toerusting sal oorhandig word aan die SAPD se cyber crime-eenheid vir nader ondersoek.&ldquo;Twee verdagtes, 27 en 29 jaar oud, van Kirkwood sal na verwagting vandag in die Kirkwood-landdroshof verskyn. Die ander drie verdagtes het gister in die Addo-landdroshof verskyn. Die sake is voorlopig teruggetrek en daar word gewag op die uitkoms van die verslag van die cyber crime-eenheid,&rdquo; s&ecirc; Swart.Valentine Kasiyumhuru (23), Sukolohle Tihtihtha (29) en Shegiru Enu (32) is vrygelaat en die saak sal weer op die hofrol geplaas word wanneer die verslae afgehandel is.