TANS heers &rsquo;n ongekende vrees in ons gemeenskappe. Bendes kry net geen einde nie ... Wanneer &rsquo;n &ldquo;gemeenskapswerker&rdquo; trots verklaar dat hulle huisvesting aan di&eacute; skorrie-morries gee wanneer mense hul bloed soek, het die son gesak oor Mzansi. Yoh, wie kan so onverantwoordelik wees en teen die prikkels van &rsquo;n vreesbevange gemeenskap skop? Om s&oacute; te reason, het &rsquo;n mens mos regtig &rsquo;n k*k state of mind! Jong laaities word gewerf met drugs, bling-bling en designer labels om gebiede te terroriseer en hul turf af te baken. Is sommige mense dan so blind om nie te kan sien hoe die toekoms van ons samelewing selfvernietiging face nie? Dagga, tik en Mandrax was nog nooit jong mense se beste tjommie nie.Ons is &rsquo;n verslane gemeenskap waar ouers hul knie&euml; nerfaf bid met trane in die o&euml;. Sommige laaities besef nie gangsters en druglords is swak rolmodelle nie. Hulle weet nie dat &rsquo;n flashy lewe in die fast lane jou in &rsquo;n ho&euml;risiko-kategorie plaas nie. Baie besef te laat hulle is nie &rsquo;n bullet proof Johnny Bravo nie, maar &rsquo;n Dead Man Walking. &rsquo;n Gangster se leefstyl is &rsquo;n highway na die graf. Wanneer hulle daai trip aanpak, is daar nie meer omdraai nie. Deur met &rsquo;n &ldquo;vlag&rdquo; op die liggaam te spog, beteken iemand het sy eie doodsvonnis geteken, want gangsters is moving targets. Die laaste paar weke het gangsters weer mal gegaan soos hulle gemeenskappe gyselaar hou op die Kaapse Vlakte, in Worcester en die Paarl. Sommige is snotgat-laaities wie se onskuld lankal gesteel is. Die skote klap dag en nag en ons lewe in die concrete jungle word daagliks minder werd as &rsquo;n Zim-dollar. Die gru-tonele wat hulle daagliks voor ons afspeel, is &rsquo;n skrikbewind wat nie gou einde gaan kry nie. Wat nou gemaak as die polisie nie die bloedbad keer nie? Hoe tree &rsquo;n mens op as politici nie die probleem pak met die magtige staatsmasjinerie nie? Wat doen kids as die court&shy;yard in die fl&ecirc;tse nie meer &rsquo;n veilige speelplek is nie en dit &rsquo;n seldmoord-sending is om winkel toe te gaan?Terwyl die Suid-Afrikaanse Bloedoortappingsdiens sukkel om bloedskenkers te kry, vloei die bloed in oorvloed in ons strate. Inwoners van di&eacute; bendegeteisterde gebiede is al emosionele wrakke. As ons regtig vir mekaar omgee en ons veiligheid koester, moet ons jong geslag uit die kloue van die tikmonster- en gangster-base gered word. Daai gangster of drug pusher is iemand se kind. Daai klong wat so links en regs skote skiet, eet en slaap tog iewers. Iemand was en stryk tog sy klere sodat hy soos die gentleman-skollie van die neighbourhood optof. Gangsters en druglords moenie deur wetsgehoorsame burgers in watte toegedraai word nie. Ons moet saamstaan en radikale aksie neem. Red &rsquo;n lewe en wys die vuilgatte uit! Vestig en ondersteun die buurtwagte. Dis tyd om terug te slaan en ons woonbuurte terug te neem!