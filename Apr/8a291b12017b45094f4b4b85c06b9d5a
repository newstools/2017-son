FIETSRYERS hou glo op &rsquo;n daaglikse basis aan karre vas om spoed op te tel terwyl hulle afdraai na die N2-hoofweg in die Baai.Maar dit is onwettig en baie gevaarlik, want s&oacute; iets kan maklik verkeerd gaan.Iemand het op Facebook &rsquo;n foto ge-post van &rsquo;n fietsryer wat glo vinniger as 100 km per uur agter &rsquo;n wit Toyota-bakkie op die N2 ry.&ldquo;Ons sien elke oggend talle fietsryers wat d&iacute;t doen op pad werk toe en elke middag op pad huis toe. &ldquo;Sommige beweeg agter karre in om die spoed te hou. Dit is baie gevaarlik en eintlik onwettig,&rdquo; s&ecirc; Rohann Bezuidenhout op Facebook.Die antwoord van Clinton Springers van Port Elizabeth op di&eacute; post is dat fietsryers die wet in hul eie hande neem en langs mekaar op paaie ry. &ldquo;Dan weier hulle om uit die pad uit te kom en as hulle nie hul sin kry nie, gebruik hulle sign language. &ldquo;Daar is &rsquo;n groot groep wat vroeg in die oggend deur Walmer ry. Kyk na hul gedrag &ndash; it&rsquo;s just not on.&rdquo;Jacqui Whitehouse het ook kommentaar gelewer: &ldquo;Ek het een Saterdagoggend afgedraai op die N2 van Cotswold af, en ek was vasgevang in die middel van &rsquo;n groep (sowat 20 tot 30) fietsryers. &ldquo;Dit was &rsquo;n baie gevaarlike situasie. Ek hoop hulle word gou gestop &ndash; vir hulle eie veiligheid en di&eacute; van wetsgehoorsame padgebruikers.&rdquo;Charles Bramwell, adjunkdirekteur van die Oos-Kaapse verkeersafdeling, s&ecirc; fietsryers word glad nie toegelaat op hoofwe&euml; nie en dit kan gevaarlike nagevolge h&ecirc;.&ldquo;Fietsryers wat op die hoofwe&euml; ry, oortree die Nasionale Padverkeerswet, 93 van 1996.&ldquo;Fietsryers wat gevang word, sal &rsquo;n verkeersboete kry. Hulle kan skuld erken en die boete betaal, of hulle kan in die hof verskyn.&rdquo;Bramwell s&ecirc; verder hy sal van sy bemanning ontplooi op die Baaise hoofwe&euml; om uit te kyk vir di&eacute; oortreders.Mthubanzi Mniki, &rsquo;n munisipale woordvoerder, s&ecirc; fietse met pedale word nie toegelaat op die highway nie. &ldquo;Die (betrokke) fietsryer se aksies lyk roekeloos en/of nalatig en hy kan gearresteer of aangekla word.&rdquo;