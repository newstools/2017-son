DIE gemeenskap van Stradford Green in Eerste&shy;rivier is in twee geskeur nadat &rsquo;n man onskuldig deur &rsquo;n boendoehof doodgeslaan is.Ashwin &ldquo;Tiekie&rdquo; Williams (26) is Woensdag omstreeks 14:00 deur lede van die gemeenskap doodgeslaan.&rsquo;n Inwoner, wat anoniem wil bly, s&ecirc; sy bly al jare in die area en dit is die eerste keer dat sy so iets sien gebeur.Sy s&ecirc;: &ldquo;Hier is nou &rsquo;n nuwe area, Jubilee Park. Daai inwoners het al verlede jaar aan van die kinders ges&ecirc; om weg te bly uit hul area, want &lsquo;vang ons julle, maak ons julle vrek&rsquo;.&rsquo;&rsquo;Nog &rsquo;n inwoner meen Williams was nie meer die deurmekaar mens wat hy was nie.Sy s&ecirc;: &ldquo;Langs sy liggaam het &rsquo;n reflector-baadjie en &rsquo;n sak gel&ecirc;. Hy was maklik op pad werk toe en is verkeerdelik as &rsquo;n skelm aangesien.&ldquo;Di&eacute; is nie Khayelitsha of Delft nie. Hier maak ons nie so met mense nie. Elke mens het die reg op lewe en nie een van ons is God om dit weg te neem nie.&rdquo;By Son se besoek het inwoners op die toneel saamgedrom.Williams se bedroefde ma en suster het verle&euml; eenkant gestaan en heeltyd na sy liggaam gekyk.Mary Arendse, sy ma, s&ecirc; hy was haar enigste seun en die broodwinner in die huis.Sy vertel: &ldquo;Hy was die laaste tyd baie rustig en hy het vir ons gewerk. &ldquo;Ek weet nie waaroor hulle hom doodgeslaan het nie.&ldquo;Hy is Dinsdag 05:00 uit die huis en dit is die laaste wat ek my kind lewend gesien het.&rdquo;Volgens Arendse het haar seun nog gelewe toe sy op die toneel gekom het.&ldquo;My kind was nie &rsquo;n engeltjie nie, maar hy het nie verdien om so &rsquo;n wrede dood te sterf nie. Ek het gesien hoe my kind sterf.&ldquo;Hy was altyd opgewek en as ek &rsquo;n slegte dag gehad het, het hy my altyd laat lag,&rdquo; het sy ges&ecirc;.Die ma s&ecirc; hulle het nie eens geld om hom te begrawe nie en enigeen wat haar kan help, kan haar bel by 084 590 3107.Lt.kol. Andr&egrave; Traut, &rsquo;n polisiewoordvoerder, het bevestig Williams is doodgeslaan. Niemand is nog gearresteer nie.