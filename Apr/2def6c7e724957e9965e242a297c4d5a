&rsquo;N STRYD is aan die woed oor die grond by die Klipfontein-sendingstasie naby Philippi.Yvonne Barthis, &rsquo;n inwoner, vertel: &ldquo;Hulle het laas Vrydag van oral gekom &ndash; Marikana, Delft, Lower Crossroads ... om hul hokke op ons grond te kom sit. &ldquo;Hulle het ges&ecirc; hulle het &rsquo;n oproep ontvang dat hulle hier hokke moet kom opsit. Hulle was &rsquo;n klomp mense.&ldquo;Die wetstoepassers het gestaan en toekyk hoe ons die aggressiewe grondbesetters se pale weer uittrek.&rdquo;Barthis s&ecirc; hulle het hul stuk grond van 63 ha verlede week deur die nag bewaak. Daar woon byna 2 000 huisgesinne by die Klipfontein-sendingstasie.Geraldine Januarie, &rsquo;n grondeienaar, s&ecirc;: &ldquo;Ek het my kosgeld geneem en draad gaan koop om ons grond af te baken.&rdquo;Sy s&ecirc; sy het R2 200 aan draad bestee.&ldquo;Ons skool en kerk het nie elektrisiteit nie, want die plakkers steel ons krag. &ldquo;Hulle gooi hul rommel op die grafte van ons voorouers uit die 1800&rsquo;s. Hulle ontlas op ons voorouers se grafte,&rdquo; kla Januarie van die omringende plakkers.Sy s&ecirc; hul probleme met die plakkers het in 2014 begin.Barthis voeg by: &ldquo;Eers het ons so vreedsaam geleef. Hier was nie misdaad nie. Nou word ons beroof. &ldquo;Ons woon al hier voordat Luzuko, Khayelitsha, Philippi en &aacute;l die ander omringende townships ontstaan het.&rdquo;Sy s&ecirc; die polisie daag ook nie op as die gronddiewe kom nie.Lt.kol. Andr&egrave; Traut, polisiewoordvoerder, s&ecirc; die kwessie moet by die bestuur van die Philippi-polisiestasie aangemeld word.&rsquo;n Vergadering oor die beweerde grondstelery is vir Dinsdagaand met die leiers van die plakkerskampe bel&ecirc;.