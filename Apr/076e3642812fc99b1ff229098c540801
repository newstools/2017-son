&rsquo;N FAMILIE van die Paarl is in rou gedompel nadat hulle die afgelope naweek hul sonskynkind aan die dood afgestaan het.Josh Pharoah (9) se lewe is tragies kortgeknip nadat hy in &rsquo;n fratsongeluk in Oudtshoorn betrokke was.Die voorval het Vrydagaand by die Klein Karoo Nasionale Kunstefees (KKNK) plaasgevind.Josh het &rsquo;n milit&ecirc;re uitstalling saam met sy familie by die fees bygewoon toe hy na bewering gegly en geval het.Die negejarige seuntjie het toe verskeie kopbeserings opgedoen en is in die Life Bay View-hospitaal in Mosselbaai opgeneem.Hy het egter Sondagoggend omstreeks 02:15 gesterf.Hamilton Pharoah, Josh se oupa, het &rsquo;n emosionele post op Facebook geplaas.Hy skryf: &ldquo;Daar is geen woorde om te beskryf wat ons almal op hierdie punt voel nie.&ldquo;Ons sonskynkind, wat ons almal buite perke laat liefh&ecirc; het, is nie meer met ons nie.&ldquo;Rus in vrede, ons lewe sal nooit weer dieselfde wees nie.&rdquo;Rhod&eacute; Snyman, die uitvoerende hoof van die KKNK, het bevestig dat hulle bewus is van die fratsongeluk en het hul medelye aan die Pharoah-familie betoon.&ldquo;Ons harte gaan uit na Josh se hele familie, maar veral na sy ouers en grootouers. Ons wens hulle alle sterkte toe met die re&euml;lings vir sy begrafnis en die baie moeilike tyd wat vir hulle voorl&ecirc;.&rdquo; Kapt. Malcolm Pojie, &rsquo;n polisiewoordvoerder, s&ecirc; hulle het &rsquo;n geregtelike doodsondersoek geopen.