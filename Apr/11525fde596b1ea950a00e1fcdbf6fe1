MCGREGOR. &ndash; Die Laerskool McGregor het in sy jare lange bestaan vir die eerste keer &rsquo;n wetenskaplokaal gekry.Die lokaal is die afgelope Woensdag deur die rektor van die Universiteit van Wes-Kaapland, prof. Tyrone Pretorius, geopen.Leerders en die onnies was in ekstase oor die geskiedkundige gebeurtenis wat by hul skool plaasgevind het.Volgens die skoolhoof, Juanita Philander, is dit &rsquo;n groot eer wat hul skool te beurt geval het. Philander s&ecirc; hoewel sy nie &rsquo;n wetenskaponnie is nie, sal die 500 leerders by haar skool almal by die projek baat vind.Volgens Philander kom die beplanning van die lokaal al &rsquo;n geruime tyd aan en uiteindelik gaan die skool nou die vrugte daarvan pluk.Pretorius het in sy toespraak ges&ecirc; dat leerders gewoonlik nie goed vaar in wetenskap en wiskunde nie.Volgens hom het hulle reeds die inisiatief geneem om leerders op te skerp sodat hulle deur middel van die fasiliteit goed sal vaar.&ldquo;Sodoende sal hulle in die samelewing veral op die gebiede van wiskunde en wetenskap goed presteer,&rdquo; het Pretorius ges&ecirc;. Die skool se leerlingraad het die gaste toegesing.