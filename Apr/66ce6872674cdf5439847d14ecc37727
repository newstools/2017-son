OPPOSISIEPARTYE staan vandag saam om ontslae te raak van pres. Jacob Zuma. Meer as 10 000 lede van die partye en gewone mense word by die Uniegebou in Pretoria verwag waar hulle sal betoog.Die deelnemers eis Zuma se kop nadat sy omstrede kabinetskommeling die land se ekonomie &rsquo;n knou gegee het.Die opposisiepartye en ander groepe wat na die president se kantoor gaan march, s&ecirc; dis &rsquo;n &shy;nasionale dag van aksie.Volgens die nasionale waarnemende polisiekommissaris, lt.genl. Khomotso Phahlane, word daar sowat 10 000 by die Uniegebou verwag. Dit volg nadat tienduisende mense Vrydag landwyd gemarch het.Zuma het egter Maandag teruggekap en ges&ecirc; die betogings teen hom is rassisties.Die nasionale woordvoerder van die EFF, Mbuyiseni Ndlozi, s&ecirc; egter Zuma is nie eerlik met die land nie.Ndlozi s&ecirc; Zuma gebruik die rassekaart om homself te verdedig sodat hy kan voortgaan om die land se geld te plunder.Ndlozi meen: &ldquo;Zuma hoop die land kan die beroep vir sy verwydering met die probleem van rassisme verwar.&ldquo;Dis sy onvermo&euml; om verby sy gierigheid te sien wat &rsquo;n situasie van genormaliseerde korrupsie en wetteloosheid geskep het.&rdquo; Ndlozi vra mense om in groter getalle uit te kom om Zuma se poging om die land te vernietig te verwerp.Die DA se nasionale woordvoerder, Phumzile van Damme, bevestig di&eacute; party sal ook aan vandag se march deelneem.Volgens Van Damme het die ekonomiese en politieke krisis waarin Zuma die land laat beland het, opposisiepartye nouer laat saamwerk.Sy s&ecirc; in &rsquo;n persverklaring: &ldquo;Die nasionale dag van aksie is net ses dae voordat die mosie van wantroue teen Zuma op 18 April in die parlement gedebatteer word. &ldquo;Dis &rsquo;n geleentheid vir die ANC-LP&rsquo;s om aan die res van die land te wys hulle ondersteun die mosie.&rdquo;As die mosie suksesvol is, moet Zuma, sy adjunk-president en die res van die kabinet bedank.Geen marches word in Kaapstad gehou nie.