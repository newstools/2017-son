MADIBA het ges&ecirc;: &ldquo;As die ANC aan julle doen wat die apartheidsregering aan julle gedoen het, moet julle aan die ANC doen wat julle aan die apartheidsregering gedoen het.&rdquo;N&aacute; die onlangse optogte nadat die seer, Zuma, weens die soveelste kabinetskommeling en veral die afdanking van Pravin &shy;Gordhan oopgebars het, is die gemene deler nou &ndash; Zuma moet &rsquo;n lange gooi.Dis sy tyd om te trek &ndash; nou; en ons tyd om te herbou &ndash; nou.Tans is die president die bron van die liederlikste grappe en &shy;memes op sosialemedia-forums.Derduisende Suid-Afrikaners het, soos Gandhi destyds in Indi&euml; teen Britse oorheersing, in lydelike verset-mode oorgegaan.Eers het drie van sy ses top-kabinetslede in die openbaar teen Zuma uitgevaar. Maar Zuma, die voormalige intelligensiehoof van die ANC, is geen gaar duif nie, want kort daarna swaai hulle terug.Slu soos Zuma is, s&ecirc; hy op sy 75ste birthday bash: &ldquo;Ek sal gaan as die ANC my vra. Ek sal &rsquo;n pensioentrekker wees.&rdquo; So asof niemand hom al gevra het nie.Party mense wonder waarom hulle moet march, want sien &ndash; niemand march dan vir die slagoffers van bendegeweld in die Wes- en Oos-Kaap nie. Of teen plaasuitsettings, ho&euml; kragrekenings of dagvaardings oor behuising nie, word gemor.Sommige politieke partye kaap die marches en wanneer dit verby is, keer die bevoorregtes tuis vir &rsquo;n lekker stort, en die armes keer terug na hul armoede.Maar een ding is &rsquo;n feit: Hy wat Zuma is, moet gaan. Want dis ook duidelik dat die van &ldquo;Gupta&rdquo; soos &rsquo;n watermerk onder die staats&shy;kaping en marches deurslaan.Gerugte dat die moontlike oprigting van die multimiljardrand-kernkragaanleg uit staatsamptenare se pensioenfonds gefinansier sal word, laat miljoene van hulle reeds wakker slaap.Hoeveel marches is nodig om Zuma in sy hel te stuur? Koot weet.Rolling mass action, het Julius Malema, die EFF se commander-in-chief, op die onlangse &ldquo;National Day of Mass Action&rdquo; verklaar.Gaan vra maar die Brasiliane. Byna &rsquo;n miljoen van hulle het in 2015 ge-march om h&uacute;l president, Dilma Rousseff, uitgeskop te kry.Vergeet daarvan dat &rsquo;n mosie van wantroue &ndash; die soveelste een &ndash; sal slaag, want die ANC sal nie toelaat dat &rsquo;n mosie van opposisiepartye regkry waarmee die NEC/NWC/top-ses misluk het nie.Dalk &rsquo;n referendum? Of sal &rsquo;n uitslag teen Zuma net bewys dat die meerderheid reg is en die minderheid opreg is?Zuma moet gaan, want dat meer as 8 miljoen inwoners werkloos is, is oorwegend weens hom en sy korruptes. En glo my, die meerderheid werkloses sal nooit weer ANC stem nie.Die skrif is aan die muur: Mene, mene, tekel upharsin (getel, getel, geweeg en verdeel). Zuma speel in die opposisiepartye se hande.Ook Ma Lusi Gigabyte is te lig bevind. Die internasionale kredietgradeerders Standard &amp; Poor&rsquo;s en Fitch het gepraat: Rommelstatus. Ons wag vir Moody&rsquo;s . . .Rommelstatus is die begin van &rsquo;n resessie. En meer as wit kapitaal gaan die heel armstes ly. Belaglik dus is dat Collen &ldquo;Oros&rdquo; Maine, die president van die ANC-jeugliga, rommelstatus verwelkom. Ai, di&eacute; seun darem!Zuma sal gaan. &rsquo;n Nuwe Herbouings- en Ontwikkelingsplan (Hop) sal opgestel moet word vir &rsquo;n nuwe struggle.Dis Victor Kgomoeswana, die skrywer van &shy;Africa is open for Business , wat hoop bied van &shy;lewe n&aacute; die afgradering, al is dit &rsquo;n stywe opdraand.Suid-Afrika sal sonder &rsquo;n Zuma uit sy sak en as van rommelstatus herrys tot die staat wat dit was onder Madiba!