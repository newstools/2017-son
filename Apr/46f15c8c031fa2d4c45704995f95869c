&ldquo;EK IS baie jammer vir sy familie se verlies. Alles het so vinnig gebeur.&rdquo;S&oacute; het Brent Henry (40) gister in die Kaapse hooggeregshof ter versagting van vonnis getuig.Regter Robert Henney het hom en Juan Jacobs op 24 Maart aan die moord op Carl Schoombie (27) skuldig bevind.Schoombie en drie vriende het op 21 November 2015 omstreeks 04:00 &rsquo;n Uber-taxi by die nightclub Tiger Tiger in Claremont gevat om huis toe te gaan.Henney het bevind Henry en Jacobs het hulle agtervolg en aangerand. Hulle het Schoombie en sy vriende verwar met ander jong mense met wie hulle vroe&euml;r die aand in &rsquo;n bakleiery betrokke was.Henney het bevind Henry en Jacobs het met &rsquo;n gemeenskaplike doel opgetree deur Schoombie dood te skop en te slaan.Henry het getuig hy het twee kinders en hy is nooit voorheen aan enige misdaad skuldig bevind nie.&ldquo;Ek is &rsquo;n vreedsame mens wat nooit ander mense skade aandoen nie,&rdquo; het hy sag getuig.Chris Burke, die staatsadvokaat, wou by hom weet presies waaroor hy sorry is.&ldquo;Toe ons ry, het ek hom daar sien l&ecirc;. Ek weet nie hoe om dit te stel nie,&rdquo; het Henry geantwoord.Burke het dit toe aan hom gestel dat hy net jammer is oor hy nou in die moeilikheid is.Henry het ges&ecirc; hy sou nooit so iets aan iemand doen nie.&ldquo;Maar jy h&eacute;t. Jy is 40 jaar oud. Is dit die ouderdom om soos &rsquo;n teenager van club na club te gaan en moeilikheid te soek?&rdquo; wou Burke weet.Henry het hom nie geantwoord nie.Burke het dit aan hom gestel dat hy steeds nie oop kaarte met die hof speel nie en ook nie ware berou toon nie.&ldquo;Schoombie was &rsquo;n gesonde jong man wie se kop in &rsquo;n pulp ingeskop is en nie jy of Jacobs wil verantwoordelikheid neem nie.&ldquo;Hoekom s&ecirc; jy nie net hoekom julle dit gedoen het nie?&rdquo; het Henney inge-chirp.Al wat Henry gemompel het, is dat hy net vir Schoombie daar sien l&ecirc; het en nie geweet het wat met hom gebeur het nie.Jacobs se lawyer, Wil&shy;liam Booth, het vir uitstel tot Maandag gevra oor hy vir &rsquo;n proefbeampte-verslag wag.