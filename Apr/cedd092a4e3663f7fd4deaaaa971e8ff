&rsquo;N GROEP mans, jonk en oud, van die Baai het Saterdagoggend Middelburg toe begin stap om bewustheid oor bendegeweld en dwelms in Helenvale te skep.Ses lede van die groep is van die Nor&shy;therns.Die groep sal op pad soontoe by verskillende dorpe stop, bewustheid skep en ook fondse vir hul nuwe organisasie sonder winsbejag (NPO) probeer insamel.Jason Campbell, die voorsitter van Gifted Hands, &rsquo;n NPO in Gelvandale, s&ecirc; vrywillige werkers, jong mense en pastore het ingespring om te stap.Gifted Hands is &rsquo;n sentrum wat dwelmverslaafdes en bendelede help om &rsquo;n positiewe verskil in hul lewe te maak.Die organisasie hou gereeld sopkombuise, familiegebede en beradingsessies in die Nor&shy;th&shy;erns.Die groep werk ook saam met Sanca en help dwelmverslaafdes.Campbell s&ecirc; die groep het Saterdag 05:00 van die Ebenezer-kerk in Algoapark begin loop.Gister was die stappers in Wolwefontein naby Steytlerville.&ldquo;Ons het reeds in Kirkwood gestop en het ook daar oorgeslaap.&ldquo;Die volgende stop is Jansenville.&rdquo;Volgens Campbell is die meeste van die manne se voete reeds vol blasies.&ldquo;Deur die Here se genade gaan ons voort.&rdquo;Campbell s&ecirc; hulle sal Vrydag in Middelburg wees.&ldquo;Die groep stap Mighty Men toe, maar op pad soontoe sal ons bewustheid skep en &rsquo;n verskil maak.&ldquo;Ons sal in verskillende plekke, soos Colchester, Graaff-Reinet, Kirkwood, Jansenville, Nieu-Bethesda en op &rsquo;n plaas voor Middelburg stop.&rdquo;Hy het verder vertel twee bakkies sal vir gesondheid- en veiligheidsredes die hele pad soontoe voor hulle ry.Campbell voeg by dat hulle ook kospakkies aan arm mense in klein dorpies sal uitdeel.Volgens hom is &rsquo;n voormalige gangster en &rsquo;n dwelmverslaafde ook in die stapgroep.&ldquo;Hulle sal hul eie lewensverhaal gebruik om ander te motiveer en inspireer.&ldquo;Die doel van ons sentrum is om jong mense in die Northerns te inspireer. Ons wil hulle hoop gee.&rdquo;Intussen vertel Campbell dat borge hul grootste uitdaging is.&ldquo;Ons betaal self vir alles wat ons by die NPO doen en dis hoekom ons nou stap om hierdie organisasie bekend te stel.&ldquo;Mense oral moet ook weet van die bendegeweld in ons gebied.&ldquo;En ons wil net &rsquo;n verskil maak,&rdquo; s&ecirc; Campbell.