&ldquo;DIT is &rsquo;n nagmerrie om nie te weet waar jou kind is nie. Geen woorde kan beskryf watter hel dit is nie.&rdquo;Dit is die woorde van &rsquo;n familielid van een van vier meisies wat sedert verlede naweek vermis was en intussen almal veilig gevind is.Die meisies het sosiale media en die ganse Kaap op hol gehad oor hul verdwynings wat so kort op die hakke van Ren&eacute; Tracey Roman (13) en Stacha Arends (11) se verdwynings en moorde gevolg het.Een van die meisies, &rsquo;n 13-jarige, het Saterdag spoorloos van haar huis in Dina Court, Manenberg, verdwyn.Haar bekommerde familie het hulpkrete op Facebook gesit om die tiener te vind.Volgens &rsquo;n familielid van die meisie is sy &rsquo;n probleemkind en hou sy haar op met verkeerde mense.Die familielid s&ecirc;: &ldquo;Dit is nie die eerste keer dat sy weggeloop het nie, maar sy was net nie so lank weg die ander tye nie. Ons het haar al getoets vir tik, maar sy gebruik net dagga.&rdquo;Die 13-jarige is Dinsdagaand in Heinzpark gevind waar sy glo by &rsquo;n dwelmhuis was.&ldquo;Sy was vuil en sy wou nie terug huis toe gekom het nie. &ldquo;Ons sukkel ook al hoe lank om haar in &rsquo;n plek van veiligheid te kry,&rdquo; het die bron ges&ecirc;.Die tweede tiener, &rsquo;n 15-jarige meisie, wat ook sedert Saterdag vermis was, is ongedeerd gevind.Die tiener se ma wou egter net s&ecirc; dat die bewegings van haar kind &ldquo;vertroulik&rdquo; is.Die derde tiener, &rsquo;n &shy;14-jarige wat ook van Manenberg is, was sedert Sondag soek en het by haar vriend se huis oorgeslaap toe haar ouers oral na haar gesoek het.Maureen Damons, haar ouma, het ges&ecirc; sosiale media het haar baie gehelp om haar kleinkind te vind.&ldquo;Die vriend se ouers het die foto van haar op &shy;Facebook gesien en haar onmiddellik huis toe gebring.&ldquo;Dankie vir almal se hulp,&rdquo; het die dankbare ouma ges&ecirc;.Die vierde meisie, &rsquo;n 14-jarige van Parow, het Sondagmiddag spoorloos verdwyn, maar is intussen gevind.Haar antie, Naeeka &shy;Abrahams, vertel: &ldquo;Ons het haar Dinsdagaand in Ruyterwacht gaan haal. Ons is net bly sy is ongedeerd en veilig by die huis.&rdquo; Mense op sosiale media het omtrent gal gebraak toe hulle hoor dat die meisies eintlik net stout was.Twee jong mans was egter nie so gelukkig nie.Philip Volschenk (16), wat sedert Maandag vermis was, se liggaam is Dinsdag langs die spoorlyn by Stikland gevind.Volschenk is glo laas &shy;lewend op die Brackenfell-stasie gesien.Die omstandighede rondom sy moord word nog ondersoek.Nog &rsquo;n man, Matthew &shy;Williams (20), wat sedert 30 Maart vermis was, se &shy;liggaam is in Stellenbosch gevind.Williams is laas deur sy girlfriend gesien.Kol. Andr&egrave; Traut het die voorvalle bevestig.Traut s&ecirc; dat &rsquo;n geregtelike nadoodse ondersoek in albei gevalle begin is.