DRIE heroes het Saterdag hul eie lewe op die spel geplaas toe hulle by &rsquo;n brandende dubbelverdieping&shy;woonstelgebou opgeklouter het.Die brand het Saterdag omstreeks 14:00 op &rsquo;n jaart in Blackbirdlaan, &shy;Parkwood, uitgebreek.Minute nadat inwoners die brand opgemerk het, het van hulle die vensters uitgegooi sodat die vlamme en rook kan escape.Sommige het die brand probeer blus met sand, maar die vlamme was toe te hoog en gashouers het ook binne-in die huis begin ontplof.Die drie jong mans wat self brandweermanne gespeel het, wou seker maak daar is niemand in die flat nie.Volgens een van omstanders het die brand in &rsquo;n wendyhuis op die jaart uitgebreek en was die mense nie tuis nie.&ldquo;Maar toe dit na die flat versprei, was almal bekommerd, want ons het nie geweet of daar mense binne-in is nie.&ldquo;Gelukkig het ons brave boys wat deur die vlamme gegaan het om seker te maak als is orraait,&rdquo; s&ecirc; die vrou.Die brandweer het die brand binne tien minute geblus.Terwyl die brandweermanne nog besig was, het skote naby die toneel geklap en gou-gou was die toneel leeg soos die mense gehardloop het na veiligheid.Tracey Whittaker, &rsquo;n woordvoerder vir die Stad Kaapstad se brand- en reddingsdienste, s&ecirc; een persoon het &rsquo;n brandwond aan sy regterarm opgedoen en &rsquo;n tweede is behandel vir rookinaseming.&ldquo;Twee hout-en-yster-strukture en die flat is verwoes. Ongeveer 12 mense is dakloos.&rdquo;