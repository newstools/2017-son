OOMBLIKKE n&aacute; Donderdagaand se kabinetskommeling het Derek Hanekom sy profiel op Twitter verander na &ldquo;former minister of tourism&rdquo;.Hy is glo nie redes vir sy ontslag gegee nie. Hy s&ecirc;: &ldquo;Ek het dit in die mediaverklaring gesien.&rdquo; Hy skryf hy is diep besorg oor wat besig is om te gebeur, maar hy gaan nie bedank nie. Inteendeel, hy is &ldquo;sterk soos altyd&rdquo;.Ook Pravin Gordhan, ons brawe, voormalige minister van finansies, het van sy lot op &rsquo;n TV-skerm uitgevind. Shame!Enkele dae v&oacute;&oacute;r Hanekom se walking papers het hy nog die diens vir wyle Ahmed Kathrada, struggle-stryder, in Johannesburg gelei. Hy is ook die een wat verlede jaar gevra het dat &rsquo;n mosie van wantroue in Numba One bespreek moet word. Wat Mzansi soms vergeet: uBaba kan nie onderskat word nie. Hy is &rsquo;n strateeg soos min en maak aantekeninge van di&eacute; wat hom defy en iewers op &rsquo;n lang pad . . .Hanekom se inskrywing onderstreep uncle Gwede se uitspraak dat hulle nie geken is in die skuiwe nie, maar ingelig is. Uncle was oortuig die lys name vir die skuiwe is &ldquo;elders&rdquo; gegenereer. Dalk die Saxonwold shebeen?Hy was onomwonde. Die skuiwe laat die ANC &ldquo;ongemaklik en ongelukkig&rdquo; en benodig ernstige bespreking. Die kaders wat vervang is, het goeie werk gedoen. Maar al is hy en adj.pres. Cyril Ramaphosa kwansuis so ongemaklik en ontnugter, gaan hulle min doen, s&ecirc; sommige politieke ontleders. Die wag-en-kyk-benadering werk duidelik nie. Die party skeur al hoe meer. Dit laat jou wonder: Wie is ni&eacute; gekaap nie? ANC-veterane s&ecirc; wat die meeste van ons lankal weet: Die party sink &aacute;l dieper in &rsquo;n krisis en die faksies raak meer. Die meeste ekonome meen &rsquo;n afgradering van ons ekonomie is nou onafwendbaar. Die werk van Gordhan en Jonas saam met SA Inc. om vertroue in ons ekonomie te herstel en beleggers gerus te stel, is daarmee heen. Een van die graderingsagentskappe se voorwaardes was juis politieke stabiliteit. Die grootste verloorders is die 17 miljoen armes en byna 9 miljoen werkloses, want n&aacute; &rsquo;n afgradering gaan ons die maerder jare tegemoet. Ons almal sal die impak van &rsquo;n afgradering voel.Die DA se mosie van wantroue in die president sal dalk eers in Mei bespreek word. Julius Malema se wedloop na die grondwethof om die prez in &rsquo;n staat van beskuldiging te plaas, is &rsquo;n lang pad vol duwweltjies. Nou sit ons met meer wankelende staatsondernemings, &rsquo;n bedreigde tesourie, broeiende sosiale onrus (kyk net na die optogte en uitsprake) en &rsquo;n rand wat vinniger val as &rsquo;n song op die Top-20. En wat s&ecirc; die mense? Ndifelani twiet nadat Jessie Duarte gevra het die nuwe ministers moet ondersteun word: &ldquo;Ons sal di&eacute; regering tot &rsquo;n val bring net soos ons met apartheid gemaak het.&rdquo; En: &ldquo; &rsquo;n Nasie wat vir korrupte politici stem, is nie slagoffers nie, maar medepligtiges.&rdquo;Het ons toegelaat dat daar op die grafte van Nelson Madiba, Walter Sisulu, Oliver Tambo, Ahmed Kathrada en Steve Biko gespoeg word? Is ons aandadig aan di&eacute; verrotte state of our nation? LYNETTE FRANCIS, aanbieder van die aktualiteitsprogram Fokus op SABC2 en die geselsprogram Praat Saam op RSG, gee haar indrukke oor die mense wat op haar pad kom en die onder&shy;werpe waaroor hulle gesels.