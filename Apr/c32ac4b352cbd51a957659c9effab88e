HAAI, Sonlanders! Vandag begin ons met &rsquo;n kortverhaal in twee afdelings van SALMON SMITH wat hy Sodom en Gomorra noem. Dis &rsquo;n Christelike verhaal, wat heel gepas is so kort v&oacute;&oacute;r Paasfees. Die storie handel oor &rsquo;n profeet wat na &rsquo;n klein Karoodorpie gestuur word om die inwoners te waarsku om hul verkeerde we&euml; te laat staan. Die besluite wat die inwoners dus daaromtrent neem, sal die bestaan van die dorpie raak. Maar hulle is min gespin deur die &ldquo;mal profeet&rdquo; ... &lsquo;JONGELING, waarmee sal jy jou pad suiwer hou?! Alleenlik deur die woord van God!&rdquo; skree die straatprediker van die sokkerveld af en kyk na die groepie jong laaities wat eenkant sit en dobbel.Almal wat verby die prediker loop, kyk hom snaaks aan. Nie net omdat hy man-alleen daar so staan en preek en niemand na hom luister nie. Maar oor sy snaakse, lang, wit baard en die spierwit gewaad wat hy dra. D&iacute;t lyk soos daardie soort klere wat die mense nog in die Bybelse tyd gedra het. En d&iacute;t laat hom meer soos &rsquo;n Bybelse profeet lyk. Vir die inwoners van die klein Karoodorpie Sodomville is d&iacute;t verskriklik snaaks.Niemand weet waar hy vandaan kom of wie hy is nie. Hy het sommer net een Sondag hier in die dorpie opgedaag en in die strate begin preek.Gedurende sy preke verwys hy na homself as profeet Jonah van Sirene. In plaas daarvan dat die mense na profeet Jonah luister, maak hulle eerder &rsquo;n bespotting van hom.&ldquo;Inwoners van Sodomville!&ldquo;Julle sal julle moet bekeer, want die eindtyd is naby!&rdquo; preek profeet Jonah toe voort. &ldquo;Doen weg met jul verkeerde we&euml;. God gaan julle straf vir jul sondige lewe!&rdquo;Die groepie jong laaities wat daar sit en dobbel, kyk so nou en dan na die prediker en lag kliphard.&ldquo;Hey, Moses, trek uit jou skoene!&rsquo; skree een van hulle spottend aan die profeet.Almal lag kliphard in &rsquo;n koor saam.Jonah steek sy hand na hulle uit.&ldquo;Vervloek is di&eacute; wat &rsquo;n bespotting maak van die dienaar van God!&rdquo;En so gaan die dae om ...Die profeet preek en die inwoners spot.Eendag, hier teen skemer, besluit &rsquo;n vrou om profeet Jonah te konfronteer.Terwyl hy nog so preek, kom sy nader gestap.&ldquo;Hey, jy! Hoekom gaan jy nie terug malhuis toe na waar jy vandaan kom nie?!&ldquo;Hoekom mors jy jou tyd hier?!&rdquo; gil sy op hom.Profeet Jonah het die vrou met donker o&euml; aangekyk.&ldquo;Vrou, gaan na jou huis, want dis besig om te brand. &ldquo;Jou man het die kers in sy dronkenskap omgeskop!&rdquo; het hy gebulder.Die vrou het hom skeef aangekyk.&ldquo;Is jy mal?! Ek het koopkrag. Ek lewe nie meer in die tyd van kerse nie,&rdquo; het sy laggend teruggekap. &ldquo;Waar kom jy aan die&ndash;&rdquo;&ldquo;Vrou, gaan nou, voordat dit te laat is!&rdquo; val die profeet haar in die rede.Terwyl sy nog lag, kom haar buurvrou aangehardloop.&ldquo;Klara, kom gou! Jou huis brand en Gert is nog daarbinne vas&shy;gekeer!&rdquo; skree sy.Klara se o&euml; rek groot toe sy dit hoor. &ldquo;M-maar hoe?&rdquo;&ldquo;Jul krag het uitgegaan, toe kom leen jou man &rsquo;n kers by my.&ldquo;Hy het seker weer aan die tiep geraak en toe val die kers om,&rdquo; verduidelik die buurvrou vinnig en hardloop terug huis toe.&ldquo;Kom gou!&rdquo; skreeu sy oor haar skouer. Klara kyk geskok na profeet Jonah. Toe sy die vreemde blik in sy donker o&euml; sien, swaai sy om en hardloop al gillend die pad af.Klara was te laat en haar man het met huis en al verkool.Die volgende dag l&ecirc; die storie, oor die profeet se ware voorspelling, die hele dorp vol. Almal loop nou wye draaie om hom, weens vrees.Een Sondagoggend daag profeet Jonah skielik in een van die kerke in die dorp op. Die gemeente snak na hul asem toe die witgeklede profeet ewe skielik in die deur verskyn. Pastoor Tieties bly stil en staar grootoog na die profeet.&ldquo;Julle moet my nie vrees nie. Vrees eerder die almagtige God, die Heerser oor hemel en die aarde!&rdquo; bulder die profeet se stem deur die kerkgebou.&ldquo;Dis dieselfde God wat julle gaan straf as julle nie jul lewe omkeer nie! Jul dorp is vervloek deur julle verkeerde we&euml;! &ldquo;Julle drink, hoereer en in elke straat hier is &rsquo;n dwelmhuis! &ldquo;Ouers, julle maak jul kinders Goddeloos groot! Julle kan hulle nie meer beheer nie!&ldquo;Hulle is ongedissiplineerd en het &rsquo;n wil van hul eie! D&iacute;t is teen God se wil!&rdquo;Een dapper man staan agter in die kerk op.&ldquo;Ons het kerke in ons dorpie wat ons kan leer van God! Jy is nie hier nodig nie!&rdquo; skree hy.&ldquo;Julle kerke is koud! God is nie hier teenwoordig nie!&ldquo;Julle het vals pastore wat julle na die verderf lei! &ldquo;Dis hoekom God my hierheen gestuur het om julle te leer van sy genade!&rdquo; kap profeet Jonah terug. Die gemeentelede snak gelyk na hul asem toe hulle dit hoor en kyk in afwagting na hul pastoor. Pastoor Tieties kyk die profeet woedend aan.&ldquo;Jy kan nie hier inkom en ons kerke en pastore s&oacute; beledig nie!&rdquo; bulder hy dit uit.Profeet Jonah steek sy hand na pastoor Tieties uit.&ldquo;Jy hoer onder jou kerksusters. Jy steel jou kerk se geld. &ldquo;En het jy al jou gemeente ingelig oor jou dwelmhuise daar in die Kaap?&rdquo;Terwyl die verbaasde uitroepe onder die gemeentelede opklink, verdwyn die profeet na buite.Daardie aand besluit &rsquo;n groepie jong seuns om die profeet &rsquo;n les te leer. Hulle sluip die veld in, na die eenvoudige tent wat die profeet vir hom opgeslaan het as tydelike woning.Gewapen met &rsquo;n boksie m&ecirc;tjies en &rsquo;n kannetjie petrol, gaan staan hulle &rsquo;n ent van die tent af.&ldquo;Pietie, gaan kyk gou of daai prediker daar binne is,&rdquo; fluister die oudste een aan &rsquo;n half gebreklike seuntjie.Pietie wil nog te&euml;stribbel, maar word deur die grotes vorentoe gestoot.Hy huppel nader aan die tent, maak die tentflappe stadig oop en gaan na binne.D&iacute;t wat hy daar binne gewaar, stuur &rsquo;n yskoue rilling teen sy rug af. Sy mond val oop van skok en sy o&euml; rek groot in hul kaste.Vrees oorweldig hom en hy voel hoe die warm pie teen sy bene afloop ...Wat dink jy van hierdie storie? Enige voorstelle? SMS na 32369