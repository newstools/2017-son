Anti-Zuma van die Wes-Kaap skryf per e-pos:Behalwe die verskillende opsies om van pres. Zuma ontslae te raak, is daar &rsquo;n baie maklike opsie en ek gaan &rsquo;n voorbeeld daarvan gee.Die veiligheid-cluster moet hom aan Zuma onttrek. By geen byeenkoms, geen protesoptog, geen saamtrek moet die polisie, onlustepolisie of weermag teenwoordig wees om skarebeheer toe te pas nie. Mense moet toegelaat word om hul ontevredenheid uit te spreek sonder vrees dat daar op hulle geskiet gaan word. Inteendeel die veiligheid-cluster (withemde ingesluit, privaat maatskappye ook) moet deel vorm van die protes-aksie. Zuma maak staat op die veiligheid-cluster om hom te beskerm. Watter staatshoof kan beweeg sonder sy veiligheidswagte? Nie een nie.My voorbeeld: Een van Egipte se presidente het soos Zuma aan alle mag bly kleef. Toe Egipte se polisiekommissaris en minister van veiligheid hulle aan die Egiptiese president onttrek, tesame met hul hele veiligheid-cluster, was dit die begin van die einde. Nie lank daarna nie is hy uit die kussings gelig.Ek vind dit ironies dat Zuma elke keer nadat hy snert aangevang het, KwaZulu-Natal toe hardloop waar hy die meeste ondersteuners het.Ek voel ook opposisiepartye en die ontevrede ANC-lede moet een woord uit hul woordeskat kry &ndash; &ldquo;president&rdquo;.Zuma is die president van KwaZulu-Natal (en nie Suid-Afrika nie) en hy is die Guptas se meeloper. Moenie Zuma aanspreek as &ldquo;president&rdquo; nie. Miskien moet KwaZulu-Natal afstig van Suid-Afrika en dan kan Zuma hul president wees. Een ding wat hy eerste sal doen, is om KwaZulu-Natal se naam te verander na Saxonwold.My advies: Die veiligheid-cluster moet hom onttrek.Baie dankie vir die geleentheid om my opinie te lug.