ALTESAME vier distrikskantore van die Oos-Kaapse onderwysdepartement (OKOD) het tans nie elektrisiteit nie.Son het gister berig die Nelson Mandelabaai-metro het reeds op 28 Maart die elektrisiteit na die distrikskantore in Port Elizabeth en Uitenhage afgesny.Dit is omdat die OKOD die Metro meer as R8,4 miljoen vir onbetaalde skole-elektrisiteitsrekeninge skuld.Die twee distrikskantore het saamgesmelt om &rsquo;n Nelson Mandelabaai-distrikskantoor te stig.Mali Mtima, &rsquo;n departementele woordvoerder, het n&aacute; &rsquo;n spesifieke navraag erken die distrikskantoor in Oos-Londen is ook in donkerte gehul.Hy het bevestig nog twee kantore in ander distrikte is sonder elektrisiteit, maar het nie gereageer op &rsquo;n navraag oor die ligging van die distrikte nie.Mtima het benadruk die kragtoevoer na die geraakte kantore sal binne dae herstel word.Volgens hom is die betaling aan die Metro gister gedoen en sal die geld oor drie dae in die munisipaliteit se bankrekening wys.Sy verduideliking vir die laat betalings in al vier gevalle is dieselfde: &ldquo;Die munisipale rekeninge is ontvang nadat die departement sy finansi&euml;le dienste-boekjaar afgesluit het.&ldquo;Die betalings moes dus oorstaan tot die begin van die nuwe boekjaar op 1 April.&rdquo;Edmund van Vuuren, Oos-Kaapse DA-woordvoerder oor onderwys, s&ecirc; die oorsaak van die laat betalings is swak beplanning deur die OKOD.Volgens hom het die departement sy begroting oorbestee en moes hy dus wag vir die nuwe boekjaar, ten spyte daarvan dat die Metro die OKOD vroeg gewaarsku het.Eerw. Xolani Tengo, adjunkvoorsitter van die PE-distriksonderwysforum, het ges&ecirc; een van die probleme is dat die betaling van sulke rekeninge in Bhisho gesentraliseer is.Volgens hom moet distrikskantore self verantwoordelik gehou word vir die betaling van hul munisipale rekeninge.Sodoende meen hy soortgelyke probleme kan in die toekoms voorkom word.Die PE- en Uitenhage-kantore was ook in Februarie sonder ligte toe die OKOD die Metro meer as R9 miljoen verskuldig was.