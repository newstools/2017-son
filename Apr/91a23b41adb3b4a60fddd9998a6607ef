VONNISOPLEGGING van &rsquo;n hooggeplaaste amptenaar van die Nelson Mandelabaai-munisipaliteit is gister tot aanstaande maand uitgestel.Sox Nkanjeni (49), voormalige assistent-direkteur van voorsieningskettingbestuur, en Mnyamezeli Dyala (57), &rsquo;n plaaslike sakeman, en sy maatskappy, Trade Lane Brokerage CC, is vroe&euml;r die maand skuldig bevind op aanklag van bedrog.Nkanjeni het die Metro se tenderproses gemanipuleer om Dyala en sy maatskappy &rsquo;n onregverdige voordeel te gee in die verkryging van &rsquo;n R200 000-kontrak.Nkanjeni was verantwoordelik vir die evaluering van tenders.Die hof het bevind Nkanjeni het met die aansoeke gepeuter om te verseker dat Trade Lane Brokerage die tender kry.Die verrigtinge met betrekking tot vonnisoplegging is gister in die Baaise handelshof uitgestel omdat Nkanjeni sy vorige lawyer, Andr&eacute; Vlok, in die pad gesteek het.Hy word nou verteenwoordig deur die hot shot lawyer adv. Terry Price.Price het gister vir uitstel gevra sodat hy die klagstaat, rekords en ander relevante dokumente kan bestudeer om voor te berei vir vonnisoplegging.Dyala se lawyer, Anele Mkeke, was gister missing in action. Adv. Ulrike de Klerk, staatsaanklaer, het aan die hof ges&ecirc; sy het Mkeke tevergeefs drie keer probeer bel en selfs &rsquo;n SMS gestuur oor die voorgestelde uitsteldatum van 26 Mei.Landdros Louis Claassen het Dyala aangeraai om so gou moontlik met Mkeke in verbinding te tree. Die saak is tot Vrydag 26 Mei uitgestel.