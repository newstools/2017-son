IN &rsquo;N onstuimige week waarin tienduisende mense ge-march en betoog het teen pres. Jacob Zuma en die land en sy banke afgegradeer is na rommelstatus, het dit ook uitgekom dat die omstrede kernkrag-ooreenkoms &rsquo;n &ldquo;done deal&rdquo; is.Volgens City Press het &rsquo;n geheime dokument gewys dat die kernkragprogram reeds in Junie afskop wanneer Eskom &rsquo;n formele aansoek vir voorstelle van maatskappye sal aanvra wat wil bie op die kontrak van sowat R1 triljoen.Die deal met die Russiese maatskappy Rosatom word direk verbind met pres. Zuma se afdanking van Pravin Gordhan en sy adjunk- minister van finansies, Mcebisi Jonas.Volgens &rsquo;n senior amptenaar van die departement van finansies is dit alombekend dat Gordhan heeltemal gekant was teen die deal, want die land kan dit nie bekostig nie.Met Eskom se aansoek sal die program afskop.Die interne Eskom-dokument is drie dae voor Gordhan en Jonas se afdanking gedateer en dit wys &rsquo;n tydlyn vir die program om vier kernkragsentrales te bou wat 9 600 megawatt moet lewer vir die land.Die deadline vir die bod is in September en die evaluasie in Desember.Die wenner van die bod sal in Maart aangekondig word en die kontrak sal tussen Desember 2018 en Maart 2019 geteken word.Die senior amptenaar s&ecirc; die deal is &rsquo;n sogenaamde &ldquo;turnkey&rdquo;-kontrak waar die kontrakteurs geen oversite het nie, maar na hulself moet kyk. Dit word baie keer gebruik om korrupsie weg te steek. &rsquo;n Enkele kontrakteur hanteer die hele projek van begin tot einde.Duisende mense het Vrydag oor die politieke en kulturele spektrum vreedsaam teen Zuma betoog &ndash; ook voor die huis van die vriende van Zuma die Guptas, in Saxonworld.Rapport berig die Guptas vrees so vir hul lewe dat hulle &rsquo;n Griffin-pantservoertuig in hul jaart geparkeer het, net ingeval hulle skielik moet vlug.Die Guptas het volgens die koerant vergeefs &rsquo;n dringende hofaansoek bekom om betogers voor hul paleis in die rykmansbuurt weg te hou.Daar het toe meer as 800mense voor die huis betoog waar die polisie &rsquo;n skokgranaat afgevuur het om die skare te beheer.Blykbaar het die Guptas ook &rsquo;n aandeel in die maatskappy wat die pantservoertuig vervaardig.