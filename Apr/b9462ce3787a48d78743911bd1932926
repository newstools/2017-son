DIE Highlanders beoog om hul wenmomentum Vrydag teen die Stormers in die Forsyth Barr-stadion in Dun&shy;edin voort te sit.Die span van Otago is in 2015 as die Superrugby-kampioen gekroon. Hy spog tot dusver met vier agtereenvolgende oorwinnings in vanjaar se Superrugby-reeks. Hy het egter die reeks swak begin en net een van sy eerste vier wedstryde gewen.Laas week het Ben Smith, kaptein, se span &rsquo;n bonuspunt-sege van 40-15 oor die Sunwolves in Invercargill behaal.Smith het egter agterna erken dat dit nie die perfekte vertoning was nie. Daar was tye toe die Sunwolves hul foute uitgebuit en hulle duur daarvoor laat betaal het. Daarteenoor het die Stormers &rsquo;n vernederende nederlaag van 24-57 teen die Crusaders in Christchurch gely.Robbie Fleck, afrigter van die Stormers, het laat blyk dat sy span sommer baie uit die kragmeting geleer het.Die een ding wat sy span egter nie kan bekostig nie, is om sy balbesit onnodig weg te skop.Die Highlanders se agterlyn is gelaai met All Blacks soos Ben en Aaron Smith, Malakai Fekitoa, Waisake Naholo, sowel as die Nieu-Seelandse sewesspeler Matt Faddes.Fekitoa en Faddes vorm &rsquo;n gedugte kombinasie in die middelveld.Onder die voorspelers is daar All Blacks van die kaliber van Liam Squire en Elliot Dixon.Die Stormers en die Highlanders het tot dusver 19 keer teen mekaar gespeel.Die Kaapse franchise het agt daarvan gewen en tien verloor. Een wedstryd het met 16-16 gelykop ge&euml;indig.Die laaste keer dat die Kapenaars die span van Otago kon klop, was met 29-28 op 3 Mei 2014.