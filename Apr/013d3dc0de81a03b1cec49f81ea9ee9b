HOEKOM moet die Nelson Mandelabaai-metro &rsquo;n organisasie met belastingbetalersgeld help om moontlike likwidasie te voorkom?En dit boonop nadat di&eacute; organisasie weens wanbestuur in die sop beland het.S&oacute; het Mongameli Bobani, onderburgemeester, gister op &rsquo;n burgemeesterskomiteevergadering gevra.Die voorstel van &rsquo;n oorbetaling van R15 miljoen uit die Metro se koffers om rugby in die Oostelike Provinsie te red, is gister deur die komitee aanvaar.Dit moet nog voor die munisipale raad dien.Die Oostelike Provinsie-rugbyunie (OPRU) is in die knyp oor hy sy gelikwideerde sakevleuel, OP Rugby, &rsquo;n bedrag van nagenoeg R15 miljoen skuld.Die Metro se R15 miljoen &ndash; wat oor &rsquo;n tydperk van drie jaar betaal sal word &ndash; sal aan die likwidateurs oorbetaal word om te keer dat die OPRU in likwidasie gaan.In ruil hiervoor sal die Suid-Afrikaanse Rugbyunie (Saru) die Nelson Mandelabaai-stadion van drie toetse verseker.Die toetse sal vanjaar, wanneer Argentini&euml; hier teen die Bokke speel, volgende jaar en in 2020 plaasvind.G&rsquo;n toetse word gewaarborg vir 2019 nie, wanneer die World Cup in Japan gespeel word.Athol Trollip, die Baaise burgemeester, s&ecirc; statistieke toon dat drie toetse &rsquo;n direkte en indirekte impak van R500 miljoen op die ekonomie in die Baai kan maak. Duisende werkgeleenthede word ook geskep.Die verslag maak dit duidelik dat rugby &rsquo;n ankerhuurder in die stadion is en dat Superrugby- en Curriebeker-Premierligawedstryde dus noodsaaklik is.Bobani meen egter die OPRU hou &rsquo;n geweer teen die Metro se kop deur te lieg en te s&ecirc; dat rugby gaan uitsterf as hulle nie die geld ontvang nie.Volgens hom sal die stadion, wat die Metro jaarliks meer as R200 miljoen kos om in stand te hou, nie sonder rugby in &rsquo;n wit olifant verander nie.Bobani s&ecirc; &rsquo;n gevaarlike presedent word geskep, want volgende gaan krieket en sokker ook voor die Metro kom bakhand staan vir geld.Trollip het egter benadruk die OPRU het nou &rsquo;n nuwe administrasie onder die presidentskap van Andr&eacute; Rademan en sy sake lyk positiewer.Die burgemeester het bygevoeg die rugbyunie sal ook nog &rsquo;n jaar onder die administrasie van Saru wees. Monde Tabata, &rsquo;n lid van Saru se uitvoerende raad, is reeds sedert April 2016 die administrateur.&ldquo;Ek moet benadruk toetse kan nie sonder &rsquo;n tuis-unie aangebied word nie.&ldquo;As die OPRU gelikwideer word, verloor ons die toets teen Argentini&euml; en sal ons ook in die toekoms geen ander toetse aangebied word nie,&rdquo; aldus Trollip.