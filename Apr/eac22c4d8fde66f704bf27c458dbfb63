DAAR is talle vrae nadat twee lyke in twee voorvalle by Monwabisi-strand gevind is.Di&eacute; strand, wat omstrede geraak het oor talle verdrinkings en omdat dit &rsquo;n dump&shy;ing-plek vir lyke is, is nou weer in die soeklig.Dit kom nadat die lyke van &rsquo;n vrou en &rsquo;n man die naweek gevind is. Volgens die polisie is albei vermoor.Sers. Noloyiso Rwexana, &rsquo;n polisiewoordvoerder, het ges&ecirc; die lyk van &rsquo;n onbekende vrou is Sondag omstreeks 08:15 gevind. Die vrou het glo &rsquo;n oop wond aan die kop.Rwexana het bygevoeg geen arrestasies is tot dusver gemaak nie.In nog &rsquo;n voorval is die lyk van &rsquo;n onbekende man Saterdag by die strand gevind.Volgens &rsquo;n ingeligte was die man se hande agter sy rug vasgebind.Rwexana het verduidelik: &ldquo;Die liggaam van &rsquo;n onbekende man wat in sy twintigs was, is op 8 April omstreeks 15:00 op die Monwabisi-strand gevind. Die man het &rsquo;n wond aan die kop gehad.&ldquo;Die oorledene was in blou jeans en &rsquo;n wit top geklee.&rdquo;Geen arrestasies is gemaak nie. Dit is nog onbekend of die twee moorde met mekaar verband hou.Enigeen met inligting oor die onbekende slagoffers kan die polisie se Stop Misdaad by 08600 10111 bel.