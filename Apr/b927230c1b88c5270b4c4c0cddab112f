DIE Equal Education Law &shy;Centre (EELC) se dienste is ook nou ingeroep om aandag te skenk aan die polemiek rondom die Ho&euml;rskool &shy;Morningside in die Baai.&rsquo;n Groep wat homself besorgde ouers noem en deur eerw. Xolani Tengo en Noluthando Maqungu gelei word, het hom tot die EELC gewend.In &rsquo;n brief aan die Oos-Kaapse onderwysdepartement (OKOD) verwys die regsentrum na die implementering van aanbevelings in &rsquo;n verslag wat oor die skool opgestel is.Die verslag, wat onregmatige besteding van miljoene rand by die skool ondersoek het, is deur &rsquo;n risiko-bestuurspan van die OKOD opgestel.Die taakspan het gefokus op die tydperk van 2013 tot 2016. Die span is in Augustus verlede jaar na die skool ontplooi.&rsquo;n Vertroulike weergawe van die verslag het reeds drie maande gelede die lig gesien, maar dis nog nie amptelik bekend gestel nie.In die brief vra die EELC hoekom die aanbevelings in die verslag vervat, nog nie ge&iuml;mplementeer is nie.Veral omdat die verslag verwys na wanadministrasie, wanbesteding en korrupsie.Die EELC het die OKOD tot 2 Mei gegee om &rsquo;n antwoord op sy brief te verskaf.Mali Mtima, &rsquo;n departementele woordvoerder, kon teen druktyd nie terugvoer gee oor die ontvangs van die brief nie.Tengo het ook gepoog om die saak by die Valke aan te meld, maar is ingelig dit is die OKOD, wat die ondersoek gedoen het, se plig.Hy het ook die saak onder die aandag van die nasionale departement van basiese &shy;onderwys gebring, maar is weer na die OKOD verwys. Luidens &rsquo;n e-pos van die kantoor van die Oos-Kaapse LUR vir onderwys, Mandla Makupula, sou Themba &shy;Kojana, die superintendent-generaal van die OKOD, die saak verder ondersoek .