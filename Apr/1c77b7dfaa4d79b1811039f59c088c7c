KOS wat reeds die verval&shy;datum bereik het, word deur geldwolwe by sekere plaaslike skole aan arm leerders opgedis.So het die Kongres van Suid-Afrikaanse Studente (Kosas) se taakspan in Nelson Mandelabaai gister in &rsquo;n verklaring op sosiale media beweer.Luidens die verklaring het Kosas uitgevind sommige skole het in die vorige kwartaal op di&eacute; manier probeer geld maak uit die skoolvoedingsprogram.Volgens die taakspan gaan hy alle skole ondersoek om te bevestig leerders ontvang wel vars kos.Verder dring die taakspan daarop aan dat &rsquo;n tender om kos aan skole te verskaf, n&aacute; &rsquo;n tydperk van drie maande moet verstryk en leerders kospakkies moet kry wanneer skole gesluit is. Mali Mtima, &rsquo;n woordvoerder vir die Oos-Kaapse onderwysdepartement (OKOD), s&ecirc; die departement verskaf nie die kos aan skole nie, maar wel die geld om kos mee te koop.Hy s&ecirc; &rsquo;n skool se bestuur en die beheerliggaam doen by die departement aansoek om geld. &ldquo;Die departement sal die bewering ondersoek en as daar skuldiges is, sal daar streng teen hulle opgetree word.&ldquo;Kosas moet egter die skuldige skole &lsquo;name and shame&rsquo;. Dit sal nie vir die departement moontlik wees om na elke liewe skool te gaan om skuldiges te soek nie,&rdquo; s&ecirc; Mtima.In die Kosas-verklaring beweer die organisasie ook daar is geen-fooi-skole wat geld van ouers en leerders eis. Die term &ldquo;fondsinsameling&rdquo; word glo gebruik om die praktyk te versteek.Die taakspan het &shy;benadruk daar sal na betrokke skole gegaan word om leerders se geld terug te eis.Mtima het benadruk leerders het die reg om skole wat hulle onder die vaandel van fondsinsameling uitbuit, aan te kla.Hy s&ecirc; die OKOD sal dit verwelkom as leerders strafregtelike klagte aanhangig maak teen diegene wat kos wat al verval het, aan hulle uitdeel.Intussen het Mandla &shy;Makupula, die LUR vir onderwys, ges&ecirc; die kontrakte van tydelike onderwysers wat vakante poste vul, is tot einde Junie verleng.