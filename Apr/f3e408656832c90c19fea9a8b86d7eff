CALITZDORP. &ndash; In haar drie dekades van bestaan het sy dit bitter gehad.So was die manier ook bitter waarop Maria &ldquo;Sussie&rdquo; Fortuin (31) gesterf het.Fortuin van Bergsig is na bewering in haar huisie doodgeslaan.&rsquo;n Bron wat s&ecirc; hy was ooggetuie, s&ecirc; hy het gesien &ldquo;hoe hy haar met &rsquo;n palletjie doodgeslaan het&rdquo;.Son het sedert 2008 gereeld oor Fortuin se gesukkel berig.Sussie, wat bekend was dat sy &rsquo;n &ldquo;kopprobleem&rdquo; gehad het, moes vroualleen haar kind, Daemo-Lee (11), grootmaak. Die welsyn het al haar kinder-pay afgevat oor skinderstories.Op Vrouedag is sy so erg met &rsquo;n piksteel aangerand dat sy dae lank nie kon sien nie.Dit was glo oor daggaskuld.Sussie het ook met die geskiedenis van slanery al baie tande verloor.Fortuin en haar seuntjie moes ook maande lank in &rsquo;n toilethokkie slaap oor sy geen ander heenkome gehad het nie.En asof die noodlot nog nie tevrede was met haar lot nie, het haar hokkie op Krismis verlede jaar afgebrand.Jakob Willemse, &rsquo;n gemeenskapsleier, s&ecirc;: &ldquo;Sussie was die tipiese mishandelde vrou. &ldquo;Die gemeenskap en staatsorganisasies het hul plig liederlik versuim. &ldquo;Sy is nou verlos van haar aardse vernedering en pyn, maar mag haar moordenaar lewenslank kry.&rdquo;Kapt. Malcolm Pojie, &rsquo;n polisiewoordvoerder, s&ecirc;: &ldquo;Die oorledene is Saterdagoggend op &rsquo;n matras aangetref met &rsquo;n oop wond aan haar linkeroog. &rsquo;n Verdagte is op die toneel aangekeer en verskyn binnekort in die hof.&rdquo;