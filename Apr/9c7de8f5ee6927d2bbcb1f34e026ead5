Johanna van Bethelsdorp skryf: Ek as &rsquo;n ouer dink die gemors van tienerswangerskappe kan vierkant voor die deur van ons regering gel&ecirc; word toe hy kinders regte gegee het. Maar dit daar gelaat &ndash; daar kan nie meer gepraat word nie. Iets daadwerkliks moet gedoen word.Die plan B waarvan gepraat word, weet ek nie, want daar is mos ges&ecirc; kinders het die reg van die ouderdom van 12 jaar. Die voorstel dat kondome en voorbehoedmiddels gegee word, het nie uitgewerk nie. Ek neem aan dit was dus plan A. Kan daar nie spesiale skole wees met opgeleide onderwysers wat weet hoe om met jong volwassenes te werk nie? &rsquo;n Skool wat die jongmense sal leer dis nie speletjies om ouers te word nie. En waar hulle hul skoolloopbaan kan voltooi. Is dit regverdig teenoor die huidige onderwyserskorps om met jong volwassenes ook te sit in die tydperk van oorvol klaskamers, waar kinders ook nie gedissiplineer wil word nie en waar sommige ouers baie haastig is om hul &ldquo;stout&rdquo; kinders te verdedig?Die onnies het geleer om met kids te werk, nie met grootmense nie. Elke jong meisie en seun wat seks, is nie meer kids nie. Nou verwag ons nog daai selfde swanger kind moet skool toe gaan met &rsquo;n boepens. Wat leer die ander kinders daarvan? Dis oukei en reg?As die kinders weet hulle gaan na di&eacute; skool, dink jy daar sal soveel boepense wees?Nee, want daar sal hulle soos volwassenes behandel word. Dit is tyd dat ons ouers saamstaan en die regering vra om sulke skole te open ... aangesien hy die gemors begin het.