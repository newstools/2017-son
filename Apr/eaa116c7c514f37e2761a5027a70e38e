DIE Oos-Kaap het die hoogste voorkoms van huishoudings wat sonder lopende water in pype oor die weg kom. Die data is vervat in die 2016-Community Service-verslag, wat vandeesmaand deur Statistieke Suid-Afrika (SSA) uitgereik is.Dit fokus op die diensleweringsdoelwitte soos in die nasionale ontwikkelingsplan (NDP) uiteengesit is.Luidens die verslag het die Oos-Kaap &rsquo;n agterstand van 24,9% met die verskaffing van pypwater. Die Wes-Kaap se 1% is die laagste agterstand in die land.Landwyd kry 89,8% van huishoudings pypwater, terwyl 87,6% elektrisiteit het.Wat wel skok, is dat 4,3% van die land se huishoudings steeds hul water uit strome, riviere en bronne kry.Die Oos-Kaap is ook die provinsie waar die minste aantal huishoudings wat toegang tot elektrisiteit het, gevind word.In di&eacute; provinsie het 84,3% van huishoudings elektrisiteit teenoor die voorloper, die Wes-Kaap, waar 92,7% van huishoudings elektrisiteit het.Eskom, in stede van munisipaliteite, verskaf elektrisiteit aan 63,7% van Oos-Kaapse huishoudings.Net 56,5% van huishoudings in die Oos-Kaap se landelike gebiede was tevrede met die elektrisiteit wat aan hulle verskaf word.Water en sanitasie bly &rsquo;n probleem in die provinsie en volgens SSA het 38 317 huishoudings in 2016 nog emmertoilette gebruik.In Suid-Afrika maak 2,2% van alle huishoudings van emmertoilette gebruik.Die Nelson Mandelabaai-metro het een van die hoogste voorkomste van emmertoilette in die land.&ldquo;Ons beplan om teen die einde van 2017 van alle emmertoilette op munisipale grond ontslae te wees.&rdquo;Dit was die belofte van Athol Trollip, Baaise burgemeester, en sy DA-koalisieregering in Desember.Dit was n&aacute; die nuwe Metro-regering se eerste 100 dae aan bewind.Daar word nog aan die Metro se 2017-&rsquo;18-begroting geskaaf, maar in sy konsepvorm word R40 miljoen vir die uitskakeling van emmertoilette bewillig.Trollip het verlede jaar, voor die munisipale verkiesing, benadruk 145 000 mense in die Metro gebruik nog emmertoilette.Danny Jordaan, gewese burgemeester, het verlede jaar in sy munisipale rede ges&ecirc; minder as 10% van die Metro-inwoners gebruik emmertoilette.Annette Lovemore, die burgemeesterskomiteelid vir infrastruktuur en ingenieurswese, het nie gister geantwoord op vrae oor die presiese aantal emmertoilette in die Metro nie.