Vryheidsvegter van Athlone skryf per e-pos: My liewe Anne, na aanleiding van jou reaksie op my brief: Ek het nie die reg om mense enige plek uit te sit nie, behalwe uit my huis. Ek het gevra, let wel, gevra, waarom jy dan nie liewer in &rsquo;n ANC-provinsie gaan woon as jy die Wes-Kaap en die DA so haat nie. Dit gaan ook nie vir my oor politieke partye nie, maar die feit dat jy godsdiens by jou vendetta teen die DA intrek. Volgens jou sal dit nie re&euml;n in die Wes-Kaap nie oor die DA hier regeer... Ek weet nie waar jy Woensdag 14 Maart was nie, maar almal weet dat dit wel vroeg die oggend gere&euml;n het, en ook Vrydag... net ingeval jy nie opgelet het nie. Na my mening beantwoord God dus w&eacute;l gebede. Ons almal weet die seisoene verander as gevolg van globale verwarming. Dit is dus nie vanselfsprekend dat dit in die winter sal re&euml;n soos wat ons al gesien het nie. Maar ek glo steeds alles is in God se hande en God beantwoord ons gebede. Wat die onderwerp van Helen Zille betref: Sy het nie byna 800 klagte teen haar nie; sy het nie Nkandla gebou nie; sy het nie die bekwame minister van finansies ge-fire nadat hy die land van rommelstatus gered het nie. Vra gerus vir pres. Zuma wanneer hy gaan bedank!