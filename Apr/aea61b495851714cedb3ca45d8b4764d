DIE saak van die Nigeriese pastoor wat tereg staan op vier klagte van mensehandel en twee van seksuele geweld, is Vrydag in die plaaslike landdroshof tot 3 Mei uitgestel vir &rsquo;n borgtogaansoek.Past. Timothy Omotoso, leier van die Jesus Dominion International Ministries, het Donderdag sy dramatiese opwagting by die Valke se kantore in die Baai gemaak nadat hy op die lughawe vir mensehandel gearresteer is.Dit volg nadat sy beweerde seksdade met meer as 30 vroue in Durban en ten minste 1 in die Baai verlede Sondagaand tydens &rsquo;n uitsending van die TV-nuusprogram Special Assignment oopgevlek is. Alwyn Griebenow, Omotoso se prokureur, het hard baklei om sy kli&euml;nt se aansoek om borgtog di&eacute; dag reeds af te handel, maar Zelda Swanepoel, staatsaanklaer, het dit teengestaan.Volgens haar is die staat nog nie gereed om met die borgtogaansoek te begin nie, aangesien die staat nog niks van die pastoor se persoonlike besonderhede weet nie.&ldquo;Die beskuldigde se adres, kontakbesonderhede en selfs sy paspoort is nog nie in ons besit nie.&ldquo;Die staat is dus nog nie in &rsquo;n posisie om met die aansoek voort te gaan nie,&rdquo; verduidelik Swanepoel.Later het Griebenow gevra vir die borgtogaansoek om net tot Woensdag 26 April uitgestel te word, maar Swanepoel het gevra vir uitstel tot 3 Mei omdat die polisie blykbaar nie tydens die langnaweek beskikbaar sal wees nie.Griebenow was baie ongelukkig oor di&eacute; latere datum en het die staat behoorlik hieroor oor die vingers getik.&ldquo;Ek voel my kli&euml;nt se arrestasie was voortydig, veral aangesien die staat dan nog nie sy persoon&shy;like besonderhede het nie.&ldquo;Hy is die leier van &rsquo;n internasionale kerkgemeenskap en &rsquo;n welbekende man. &ldquo;Dit moes die staat nie s&oacute; lank geneem het om sy besonderhede in die hande te kry nie.&rdquo;Griebenow het ook aangevoer al spruit sekere van die klagte teen past. Omotoso uit beweerde voorvalle in 2014 en 2015, is sy kli&euml;nt eers in April vanjaar amptelik aangekla.&ldquo;Die aantygings teen my kli&euml;nt is niks nuuts nie en sy saak word al sedert einde verlede jaar deur die media gedek.&ldquo;Hy het geen vorige oortredings of hangende sake nie. Hy verdien borgtog.&rdquo;Griebenow het hierna ook sy ontevredenheid oor Omotoso se arrestasie uitgespreek.Volgens hom het die polisie net ges&ecirc; hulle wil &rsquo;n onderhoud met Omotoso voer en gevra hy moet uit Durban vlieg. Hulle het nie ges&ecirc; hulle gaan hom arresteer nie.&ldquo;Dit lyk vir my na kwaadwilligheid aan die kant van die polisie. Ek moes gisteraand (Donderdag) inderhaas &rsquo;n hofbevel kry om toegang tot my kli&euml;nt te verkry en uit te vind waar hy hom bevind.&rdquo;Intussen het lede van Omotoso se kerk die hof vol gesit om hul ondersteuning aan hom te bewys.Nadat die hof verdaag het, het honderde van Omotoso se ondersteuners buitekant die hof gestaan en juig en met plakkate deur die strate ge-march.D&iacute;t kom in teenstelling met &rsquo;n paar lede van die ANC-vroueliga en die EFF wat voor die hofverrigtinge betoog dat borgtog aan Omotoso geweier moet word.Omotoso het dieselfde bont baadjie gedra waarin hy gearresteer is. Hy bly in aanhouding tot sy volgende verskyning.