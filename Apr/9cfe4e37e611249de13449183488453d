DIE reus Wandile Mjekevu kry in Australi&euml; kans om weer &rsquo;n gereelde plek in die Southern Kings se span los te speel. Die Kings het gister bevestig dat die ervare senter Waylon Murray hom aan die toer moes onttrek nadat hy &rsquo;n dyspierbesering opgedoen het.Die Kings berei tans kliphard voor vir Sondag se wedstryd teen die Force.Die 30-jarige senter het tot dusver in al vyf die Kings se Superrugby- wedstryde di&eacute; seisoen gespeel.Murray is nie net &rsquo;n ervare senter nie, maar ook een van die Kings se mees ervare spelers op die toer. Hy het al voorheen vir die Sharks, Bulls en Lions uitgedraf en het meer as 60 Superrugby-wedstryde agter die rug. Met die Kings se ervare kaptein, Schalk Ferreira, wat ook die grootste deel van die seisoen uit is, is dit beslis &rsquo;n groot slag vir die span.Murray het reeds teruggekeer en sal vandag verdere toetse ondergaan in die Baai. Die Kings se hoofafrigter, Deon Davids, sal nou hoop die voormalige Suid-Afrikaanse o. 20-speler sal kan instaan as plaasvervanger vir die beseerde Murray.Die 26-jarige Mjekevu was vanaf die begin van die 2017-Superrugby-veldtog buite aksie met &rsquo;n voetbesering waarvan hy nou volledig herstel het. Mjekevu het reeds verlede jaar sy debuut vir die Kings gemaak. Hoewel hy verlede jaar vanaf die Sharks laat by die span aangesluit het, het hy onmiddellik &rsquo;n impak gemaak. Hy is meestal op vleuel ingespan deur Davids en het in net vier wedstryde drie drie&euml; gedruk. Mjekevu sal hom nou aansluit by Berton Klaasen en Luzuko Vulindlu as opsies in die senterposisie vir Davids.Ondanks die terugslag met Murray se besering s&ecirc; die Kings se kaptein, &shy;Lionel Cronj&eacute;, die voorbereiding het uitstekend verloop. &ldquo;Die span het goed gewoond geraak aan Perth en is baie gemaklik hier. &ldquo;Ons het sover goeie oefensessies gehad en kan nie wag vir die naweek nie,&rdquo; s&ecirc; hy. Cronj&eacute; s&ecirc; die wedstryd teen die Force kan &rsquo;n grote wees juis omdat die Force die afgelope naweek met 15-24 vasgeval het teen die Blues. &ldquo;Die Force sal nie weer wil verloor nie, maar ons het ook nie gekom om te verloor nie. So, ons is gereed om te veg vir die oorwinning.&rdquo;Die Kings se wedstryd teen die Force skop Sondag 08:00 af. Dit sal regstreeks uitgesaai word op Supersport se kanaal 201. Die Kings se daaropvolgende wedstryde op toer is teen twee voormalige Superrugby-kampioene, die Reds en die Waratahs.