DIE arm mense van die Nelson Mandelabaai-metro moet in vervalle stadions en op opgemorste velde speel.En as daar dan R15 miljoen is om te bestee, kan dit mos eerder aangewend word om di&eacute; stadions en sportvelde te verbeter.S&oacute; het Marlon Daniels, raadslid van die Patriotic Alliance (PA), di&eacute; week gereageer op planne om R15 miljoen van die Metro se geld aan die Oostelike Provinsie-rugbyunie (OPRU) oor te betaal.Die meerderheid lede van die burgemeesterskomitee het die oorbetaling onlangs goedgekeur, maar dit moet nog voor die munisipale raad dien. Boonop het dit fel teenstand van die onderburgemeester, Mongameli Bobani, ontlok.Die OPRU is in die knyp oor hy sy gelikwideerde &shy;sakevleuel, OP Rugby, &rsquo;n bedrag van nagenoeg R15 miljoen skuld.Die Metro se R15 miljoen &ndash; wat oor &rsquo;n tydperk van drie jaar betaal sal word &ndash; sal aan die likwidateurs oorbetaal word om te keer dat die OPRU in likwidasie gaan.In ruil hiervoor sal die Suid-Afrikaanse Rugbyunie (Saru) die Nelson Mandelabaai-stadion van drie toetse verseker.Die toetse sal vanjaar, wanneer Argentini&euml; hier teen die Bokke speel, volgende jaar en in 2020 plaasvind.G&rsquo;n toetse word gewaarborg vir 2019 wanneer die World Cup in Japan gespeel word nie.Athol Trollip, die Baaise burgemeester, het ges&ecirc; statistieke toon dat drie toetse &rsquo;n direkte en indirekte impak van R500 miljoen op die ekonomie in die Baai kan maak. Duisende werkgeleenthede word ook geskep.Die verslag maak dit duidelik dat rugby &rsquo;n ankerhuurder in die &shy;stadion is en dat Superrugby- en Curriebeker-Premierligawedstryde dus noodsaaklik is.Bobani meen egter die OPRU hou &rsquo;n geweer teen die Metro se kop deur te lieg en te s&ecirc; as hy nie die geld ontvang nie, sal rugby uitsterf.Volgens hom sal die stadion, wat die Metro jaarliks meer as R200 miljoen kos om in stand te hou, nie sonder rugby in &rsquo;n wit olifant verander nie.Daniels s&ecirc; hy stem met Bobani saam. &ldquo;Hulle suig die R500 miljoen uit hul duime &ndash; dis &rsquo;n pie in the sky. Ek het die afgelope naweek in die Gelvandale-stadion &shy;sokker gespeel en die veld is pateties.&ldquo;Die Metro kan die R15 miljoen eerder op opknapping bestee en moenie net fokus op rugby nie.&ldquo;Die stadion kan steeds reg gebruik word sonder rugby,&rdquo; s&ecirc; hy.Die UDM is met twee setels in die raad die DA se hoof-koalisievennoot en die beherende party kan sukkel om die item deur die raad goedgekeur te kry.Siyasanga Sijadu, burgemeesterskomiteelid vir sport en ontspanning en die enigste lid van Cope in die raad, het gewaarsku streng kontrole moet toegepas word indien die geld oorbetaal word.