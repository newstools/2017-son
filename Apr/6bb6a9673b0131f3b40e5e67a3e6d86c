DIE Van Breda&rsquo;s se voormalige bure op die De Zalze-gholflandgoed in Stellenbosch wil net weet wat gebeur het.Daar was die week &rsquo;n ondersoek ter plaatse by die moordhuis waar Henri se ouers en broer &ndash; Martin (54), Teresa (55) en Rudi (22) &ndash; op 27 Janu&shy;arie 2015 met &rsquo;n byl doodgekap is.Sy suster, Marli, het die aanval oorleef, maar ly aan geheueverlies.Henri se verhoor het Maandag begin in die Kaapse hooggeregshof, waar hy in &rsquo;n pleitverduideliking ges&ecirc; het &rsquo;n laggende maniak in &rsquo;n balaklawa het sy familie met &rsquo;n byl aangeval.Henri het egter net &rsquo;n paar skrape opgedoen.Gister is die hele hof &ndash; met Henri, regter Siraj Desai en sy assessor, die staats- en verdedigingsadvokate inkluis &ndash; na die dubbelverdieping-huis.Die media is aanvanklik nie toegelaat nie, maar kon later buite die huis foto&rsquo;s neem.Die huis is onlangs vir R5,8 miljoen verkoop en die nuwe eienaar wou nie die media in sy huis h&ecirc; nie.Buite die huis het &rsquo;n vrou van die verdedigingspan gewys hoe maklik dit was om oor die twee hekke langs die huis te klouter.Sy was blitsig oor albei hekke om te wys hoe maklik iemand toegang tot die eiendom kan kry. Binne-in die huis is Desai onder meer gewys waar die lyke gel&ecirc; het en waar die moordbyl op die trappe was.Die afgetrede TV-aanbieder Martin Locke woon langs die moordhuis.Hy het ges&ecirc; iets soos d&iacute;t het nog nooit daar gebeur nie. Nie voor die slagting nie en ook nie daarna nie.&ldquo;Ons voel baie veilig hier. Ons is nou net bly ons gaan uiteindelik uitvind wat werklik gebeur het,&rdquo; het hy ges&ecirc;.Die hofsaak duur vandag voort.