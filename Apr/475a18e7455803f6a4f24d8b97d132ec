DIE Stormers het besluit om met die 19-jarige groentjie Cobus Wiese vandag in &rsquo;n Superrugby-kragmeting met die Cheetahs op Nuweland te waag. Wiese vervang die beseerde Rynhardt Elstadt in die nr.6-trui in die beginspan. Nizaam Carr, wat laas jaar in die Springbokke se laaste toets teen Itali&euml; gespeel het, is op die plaasvervangerbank ingesluit. Robbie Fleck, afrigter van die Stormers, s&ecirc; Wiese is &rsquo;n jong speler met baie energie. Hy glo daar is baie aspekte van Wiese se spel wat die lostrio-kombinasie saam met Siya Kolisi en Sikhumbuzo Notshe gaan komplementeer. Fleck verduidelik: &ldquo;Dit is nie &rsquo;n geval van Cobus teen Nizaam nie. &ldquo;Al het Cobus nog baie om aan te werk, glo ons die balans van die lostrio sal ons beter pas met Cobus Wiese daar.&rdquo; Wiese se taak sal wees om die Springbok Oupa Mohoj&eacute; in toom te hou. Die Stormer-breier het ook besluit om Dan du Plessis eerder as Dan Kriel saam met EW Viljoen in die middelveld in te span. Cheslin Kolbe vervang die beseerde Seabelo Senatla op die vleuel. Siya Kolisi, kaptein van die Stormers, glo die Vrystaters gaan probeer om sy span met innoverende spel te ontwrig. &ldquo;Ja, ons verwag dat hulle weer met ongewone taktiek vorendag gaan kom om ons te ontsenu,&rdquo; waarsku hy. DIE STORMERS SE SPAN IS:&nbsp; SP Marais, Cheslin Kolbe, EW Viljoen, Dan du Plessis, Dillyn Leyds, Robert du Preez, Jano Vermaak, Sikhumbuzo Notshe, Siya Kolisi (k), Cobus Wiese, Pieter-Steph du Toit, Eben Etzebeth, Frans Malherbe, Bongi Mbonambi, JC Janse van Rensburg. PLAASVERVANGERS: Ramone Samuels, Caylib Oosthuizen, Oli Kebble, Chris van Zyl, Nizaam Carr, Dewaldt Duvenage, Kurt Coleman, Dan Kriel.