DIE Empire-akteur Morocco Omari is vir gesinsgeweld gearresteer. Mail Online berig Omari, wat die rol van Lucious Lyon se halfbroer in Empire vertolk, het glo &rsquo;n 24-jarige vrou tydens &rsquo;n rusie herhaaldelik op die grond neergedruk.Polisiebronne vertel aan TMZ die vrou, wat haarself as Omari se meisie ge&iuml;dentifiseer het, het die nooddiens Woensdag gebel. Sy het glo ook krapmerke aan haar nek en bors. Die polisie is omstreeks 14:30 na die buurt Hyde Park in Chicago ontbied.Die cops het die beserings opgemerk en die 41-jarige Omari in hegtenis geneem. Die akteur is aangekla van gesinsgeweld en sal in die hof moet verskyn.