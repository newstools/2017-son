HY SOU dieselfde dag van die moord op sy tweeling terug huis toe gevlieg het, maar nou l&ecirc; &rsquo;n beseerde Mario Cesar Deus Yela in die hospitaal.Yela, oorspronklik van Barcelona in Spanje, het vir drie weke lank sy driejarige tweeling, Maximo en Octavia besoek en op die dag dat hy veronderstel was om terug te vlieg, is die kinders se lyke in sy gehuurde vakansiewoonstel in Houtbaai gevind.Nou is die vraag: was dit voorafbeplande moorde?Yela, sou gister in die Wynberg-landdroshof verskyn, maar is volgens sy lawyer, William Booth, nog in die hospitaal.Al kon Booth nie bevestig wat presies met sy kli&euml;nt verkeerd is nie, het die hof gehoor dat Yela met verskeie steekwonde aan sy maag na die Victoria-hospitaal in Wynberg gestuur is.&ldquo;Dieselfde dag is hy na die Victoria-hospitaal, toe na die Groote Schuur-hospitaal, en toe terug na die Victoria-hospitaal gestuur.&ldquo;Hy is met ernstige wonde opgeneem en is tans onder polisiebewaking in die hospitaal,&rdquo; het Booth ges&ecirc;.Die staat het &rsquo;n brief van die hospitaal af aan landdros Goolam Bawa oorhandig, wat ook wou weet wat die regte storie is. Maar volgens Booth kan hy nie te veel s&ecirc; nie omdat sy kli&euml;nt nie in die hof is nie. Booth kan ook nie s&ecirc; wanneer sy kli&euml;nt ontslaan gaan word nie.Daar word nou gegis dat Yela probeer selfmoord pleeg het. Daar word ook beweer dat die tweeling glo vergiftig is.&rsquo;n Betroubare bron verduidelik: &ldquo;Daar is &rsquo;n moontlikheid dat hy hulle vergiftig het, hy is afterall in die mediese veld.&ldquo;Miskien het hy selfs iets gebruik wat nie onmiddellik opgespoor kon word nie.&rdquo; Die nadoodse ondersoek is gedoen, maar die uitslae is glo nog onbekend.Yela se eksvrou, Julia Engelhorn, wat op die lykies afgekom het, is volgens haar lawyer, Juan Smuts, nog &ldquo;in &rsquo;n baie hartseer plek&rdquo;.&ldquo;Sy het vandag (Maandag) &rsquo;n dokter gaan sien om hulp te kry.&rdquo;Die twee het ook &rsquo;n sewejarige seuntjie wat die dag van die moord by die skool was.Yela het glo nog die kind by die skool gaan aflaai en die tweeling was ook saam.Die saak is tot 19 April uitgestel.