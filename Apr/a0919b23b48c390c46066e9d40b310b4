SUID-AFRIKA se krieketkamp sal die naatbouler Vernon Philander se fiksheid in die volgende drie weke baie goed moet dophou.Hy word binnekort terug in Suid-Afrika verwag nadat sy graafskapseisoen by Sussex in Engeland deur &rsquo;n liesbesering onderbreek is.In die naweek se wedstryd teen Kent het Philander las van sy lies begin ondervind.Hy sal nou daarna mik om volkome te herstel voordat hy na Sussex terugkeer.Vir eers sal hy deur die Proteas se mediese span behandel word en ook behoorlik moet rus.Di&eacute; rehabilitasieproses sal na verwagting drie weke duur.Luidens &rsquo;n verklaring deur Sussex sal die Suid-Afrikaanse boulsensasie met sy terugkeer na Engeland nog vier meerdaagse graafskapwedstryde kan speel. &ndash; Henk Steenkamp