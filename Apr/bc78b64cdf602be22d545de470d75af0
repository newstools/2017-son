HY&rsquo;S verkrag, meer as 27 keer gesteek, verwurg, en toe is sy liggaam op &rsquo;n veld ge-dump.Enrico &ldquo;Tamara&rdquo; van der Merwe (26), &rsquo;n bekende in die gay gemeenskap, is op di&eacute; wrede wyse vermoor.Sy gebroke familie soek nou antwoorde en wil weet of hy vermoor is oor hy &rsquo;n &ldquo;moffie&rdquo; was.Van der Merwe se liggaam is laas Vrydag op &rsquo;n veld in De Doorns gevind nadat hy Donderdagaand laas gesien is.Hy is gister in Maitland begrawe.Hy was oorspronklik van Factreton in die Kaap, maar het onlangs in Worcester gaan bly en in De Doorns gewerk.Volgens sy antie Akefa Bloemberg van Mitchells Plain het Van der Merwe en drie van sy tjommies op Donderdagaand 13 April gaan dans.Bloemberg s&ecirc; die drie het vroeg huis toe gegaan en Van Merwe is laas in &rsquo;n rooi kar met donker vensters gesien.&rsquo;n Hartseer Bloemberg vertel: &ldquo;Hulle het ons laat weet dat hy die Donderdag missing geraak het.&ldquo;Toe ons die Vrydag Worcester toe is, toe s&ecirc; die speurder hulle het sy liggaam die oggend op &rsquo;n veld gekry.&rdquo;Bloemberg s&ecirc; wat hulle op &rsquo;n foto van die toneel gesien het, is &ldquo;skokkend&rdquo;.Bloemberg verduidelik: &ldquo;Hy was kaal en sy gesig en maag was vol messteke.&ldquo;Dit het gelyk of sy een oog uitgepeul het.&rdquo;Bloemberg s&ecirc; toe hulle sy lyk gaan uitken, het die mense by die lykshuis ges&ecirc; hulle sal nie die kis kan oopmaak by sy begrafnis nie.&ldquo;Ons verkies dit ook so.&ldquo;Ons wil hom onthou vir die show wat hy altyd vir ons gegee het.&ldquo;Hy het altyd &rsquo;n appearance gemaak waar hy ook al gegaan het.&rdquo; Bloemberg s&ecirc; hulle wil weet saam met wie hy laaste was en wie hom so wreed sou vermoor.&ldquo;Is dit oor hy &rsquo;n moffie was?&ldquo;Niemand sal net iemand vermoor nie.&ldquo;Ons soek die mense met die rooi kar saam met wie hy laas was.&rdquo;Bloemberg s&ecirc; Van der Merwe se vriende kon hulle nie juis veel help nie.&rsquo;n Polisiewoordvoerder, kapt. FC van Wyk, s&ecirc; die moord het 07:00 op 14 April in die GG-kamp plaasgevind. Die liggaam is met verskeie steekwonde gevind en niemand is nog aangekeer nie.