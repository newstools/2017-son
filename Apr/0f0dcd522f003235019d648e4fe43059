&ldquo;HIER is die winter nou bo-op ons.&ldquo;Gaan die ou mense heel winter in sulke lang rye buite die kliniek staan en wag?&rdquo;S&oacute; wil Annie Matthuys van Rusthof in die Strand weet.Matthuys het vandeesweek vir Petrus Farmer, haar 72-jarige broer, na die Gustrouw-gemeenskapsentrum geneem vir sy roetine-besoek aan die kliniek.Sy vertel: &ldquo;Ons gaan elke maand na die kliniek en is al van 06:00 in die oggend daar oor die lang rye.&ldquo;Ek gaan dan in na die kliniek om vir my broer &rsquo;n rystoel te gaan haal oor sy bene hom nie meer kan dra nie.&rdquo;Volgens Matthuys was die kliniek se hekke en deure egter gesluit en kon sy nie toegang tot &rsquo;n rystoel vir haar broer verkry nie.&ldquo;Voor 07:00 het my broer omgeval oor hy nie meer die staan kon verduur nie.&ldquo;Daar was &rsquo;n sekuriteitsbeampte op die perseel van die kliniek en ek het hom genader vir hulp of om &rsquo;n verpleegster te gaan roep. &ldquo;So waar as vet het die man net sy rug op my gedraai en weggeloop.&rdquo;Matthuys het ook vertel dat daar ander ou mense in die ry gestaan het wat ook olik gevoel het.Sy s&ecirc;: &ldquo;Hulle maak gewoonlik die hekke oop sodat ons dan net solank rystoele kan kry vir die ou mense.&ldquo;Wat Dinsdag hier gebeur het, is &shy;onaanvaarbaar en ek &shy;verstaan nie hoekom niemand hul monde &shy;oopmaak en hulle verkla nie.&rdquo;Volgens Matthuys gaan dit nie net oor die feit dat haar broer omgekap het nie, maar oor ouer mense met meer sorg behandel moet word.&ldquo;Hulle is oud en hul bene kan dit nie meer hou om so te staan nie.&ldquo;Verskaf bankies en maak die kliniek betyds oop. As die kliniek 07:00 moet oopmaak, maak die hekke ten minste &rsquo;n halfuur vroe&euml;r oop sodat die arme mense kan in!&rdquo; het sy verontwaardig ges&ecirc;.Die deure van die kliniek het blykbaar eers 07:30 oopgegaan.Sithembiso Magubane, &rsquo;n Wes-Kaapse gesondheidswoordvoerder, s&ecirc; dat pasi&euml;nte-diens uiters belangrik vir die departement is.Hy verduidelik: &ldquo;Dit is een van die redes hoekom ons ouer mense asook jongstes eerste laat help.&ldquo;Ons is jammer oor &shy;enige negatiewe ervaring wat Petrus Farmer gehad het.&rdquo;Volgens Magubane het die sekuriteitsbeampte probeer om Matthuys en haar broer te help.Hierop s&ecirc; Matthuys: &ldquo;Ek l&ecirc; my hand op &rsquo;n Bybel.&ldquo;Daai man het na my gekyk, omgedraai en geloop.&rdquo;Magubane het voortgegaan om te s&ecirc; dat hulle kan bevestig Farmer is op daardie dag deur &rsquo;n dokter gesien by die kliniek en 11:00 ontslaan.