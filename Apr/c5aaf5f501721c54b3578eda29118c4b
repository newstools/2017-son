DIE vermeende verkragter en killer van Ren&eacute; Tracey Roman het gister sy aansoek om borgtog laat vaar.Andrew Plaatjies (50) het gister in &rsquo;n groen-en-goud top in &rsquo;n stampvol Wynberg-landdroshof verskyn.Daar was so baie mense by die hof dat die meeste buite moes bly, waar hulle betoog het teen bail vir Plaatjies.Hy word daarvan aangekla dat hy Ren&eacute; (13), van Lavender Hill, verkrag en vermoor het nadat sy &rsquo;n maand gelede net spoorloos verdwyn het op pad winkel toe.Ren&eacute; se lyk is sowat twee weke later agter in &rsquo;n hokkie by &rsquo;n huis in St. Agatha Crescent, nie ver van haar huis af nie, gekry.Plaatjies het daar gewoon, maar het Stellenbosch toe gevlug waar hy gearresteer is.Toe Plaatjies gister in die hof stap, het Ren&eacute; se swanger ma, Chrissandra Jacobs, in trane uitgebars.Landdros Goolam Bawa het toe gehoor Plaatjies gaan nie met sy aansoek om borgtog voort nie.Volgens Louise Friester-Sampson, die staatsaanklaer, wag hulle nog op die nadoodse en forensiese verslae asook foto&rsquo;s van die toneel.Stacha Arends (11), wat skaars &rsquo;n week nadat Ren&eacute; se lyk gevind is in Mitchells Plain, ook wreed verkrag en vermoor is, se ma het langs Jacobs in die hof gesit.Volgens Stacha se uncle Henry is dit baie belangrik dat die twee families en gemeenskap mekaar ondersteun.Buite die hof het die ondersteuners in hul pienk sweaters teen borgtog betoog.Toe hulle die nuus hoor dat Plaatjies sy aansoek laat vaar het, het hulle gejuig.&ldquo;Dit wys net, daar is &rsquo;n groter Man daarbo. Daai stuk gemors weet wat hy gedoen het. Nou voel hy guilty en ons sou vir hom gewag het,&rdquo; het een van die betogers, Alicia Vollenhoven, buite die hof ges&ecirc;. Lucinda Evans, &rsquo;n gemeenskapsleier, het die ondersteuners bedank en hulle bemoedig om weer so in hul massas uit te kom.&ldquo;Ons gaan ook Stacha se familie ondersteun,&rdquo; s&ecirc; sy. Die saak is tot 23 Junie uitgestel.