ARMOEDE is nie vir sissies nie.Dis harde bene kou, pappa.Dis &rsquo;n gesukkel teen wind, weer en elke denkbare element wat uit hul pad uit gaan om elke deur vir jou toe te hou.In s&oacute; &rsquo;n situasie kan jy jouself net as bevoorreg beskou as jy darem &rsquo;n resepteboek het wat jou kan laat droom van geregte wat jy gaan eet as jou skip die dag inkom.Niemand vra om s&oacute; te leef nie.Dis glad nie lekker onder daai brug of in daai windskeef sinkhokkie nie.En moenie eens kom s&ecirc; &ldquo;daai mense&rdquo; wil so lewe nie, want jy ken nie hul omstandighede nie.Dit werk op my dinges soos &rsquo;n pot wat met &rsquo;n krom lepel uitgekrap word as ek sien hoe mense op ander neersien.Hoe hulle &rsquo;n welaf antie in die betaalry met die nodige respek kan behandel, maar sodra &rsquo;n &ldquo;bergie&rdquo; inkom, change daai kassier soos die weer.Die afkeer op hul gesigte laat dan sommer hul cheap make-up afdop.Hul stemme klink dan soos &rsquo;n rasper wat op &rsquo;n LP-speler beland het.&rsquo;n Mens skop nie &rsquo;n hond wat l&ecirc; nie.So ook nie &rsquo;n mens wat al &rsquo;n hele paar keer deur die lewe pak gegee is nie.As jy verby die vodde van daai persoon se lewe kan kyk, sal jy dankbaar wees dat die lewe j&oacute;&uacute; misgekyk het.Vir eers.Maar vir eersis dit belangrik om groot asseblief te besef dat jy nie ice cream k*k nie.Dat jy nie m&eacute;&eacute;r mens as &rsquo;n ander mens is nie.Dit baat immers nie jy gee teenoor almal voor jy is so vooruitstrewend, maar dan koop jy kos op skuld by Game nie.As jy die tyd vat om na daai hawelose se lewensverhaal te luister, sal jy verstom staan oor al die obstacles wat daai persoon moes oorkom het.En dat dit &rsquo;n absolute wonderwerk is dat daardie persoon steeds staande is.&rsquo;n Hawelose het ook drome, selfs al is dit gebreekte drome.Hy of sy het ook eens op &rsquo;n tyd &shy;ideale en &rsquo;n prentjie gehad van hoe hul lewe eendag moes uitdraai.Maar in die lewe werk sekere dinge uit, terwyl ander nooit waar word nie.Dit beteken egter nie dis hul verdiende loon om elke God se dag vir panga-kyke te moet koes nie.Een van die grootste tragedies van vandag se mensdom is dat ons ons menslikheid verloor het.Ons is so behep met ons eie lewe dat dit ons nie pla dat sommige nie staande kan bly in die storms in hul lewe nie.Solank dit goed kan gaan met onsself, is dit aan in Japan.Ons gaan kerk toe en bid net vir onsself.Ons bid vir beter werk, &rsquo;n beter huis, &rsquo;n splinternuwer kar, die beste gesondheid &ndash; net vir onsself.Dan troos ons onsself daarmee dat ons &rsquo;n moerse klomp tax betaal waarmee die government armes se lewe moet verbeter.Ons het dus ons deel gedoen, s&oacute; troos ons dan onsself.En eintlik, &aacute;l wat ons in hierdie leeftyd behoort te doen, is om minder van &rsquo;n snobistiese doos te wees.Hierdie w&ecirc;reld het minder bokse nodig! En meer liefde.KRAP iets die dinges uit jou? Wel, jy h&eacute;t die reg om moerig te wees. Skryf vir ons &rsquo;n stuk van so 500 woorde oor iets wat jou erg moerig maak. Nie net kan jy uiting aan jou moerigheid gee nie, maar jy kan ook die kans staan om elke maand as Moerig van die Maand bekroon te word en &rsquo;n geskenkbewys van R750 te wen. E-pos jou skrywe en &rsquo;n kop-en-skouers-foto na Son se rubriekeredakteur, Albert Bakkes, by albert.bakkes@son. co.za. Die maandelikse wenner sal telefonies in kennis gestel word.