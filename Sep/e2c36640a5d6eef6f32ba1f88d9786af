IN PRETORIA is daar &rsquo;n hospitaalskool wat swanger leerders al vir jare akkommodeer en bystaan as hulle tydens hul swangerskap uitdagings trotseer. Nou is dit iets van die verlede... Die Gautengse departement van basiese onderwys s&ecirc; hy moet die fasiliteit beter aanwend en swanger meisies moet gewone openbare skole bywoon. Nou, as jy met &rsquo;n balk in jou oog rondloop en net &aacute;l die baby mommas as los en maklik afskryf, dan moet jy tog di&eacute; lees.In Kuruman in die Noord-Kaap (seker elders in die land ook) is daar onnies wat net nie hul gulpe kan toe hou nie. Hulle saai die waatlemoen asof die droogte &aacute;l die jong koring vernietig het.Dis om van naar te raak. Ons praat van &ldquo;impregnate&rdquo;, maar dit kom neer op verkragting. Hoeveel van di&eacute; skoolmeisies is ingevolge die wet oud genoeg om toestemming te gee om met haar onnie te slaap? Drie onnies is geskors weens seksuele verhoudings wat hulle met meisies by die Ho&euml;rskool Bothitong in Kuruman gehad het. Hulle het die meisies glo &rsquo;n toelaag gegee as hulle onbeskermde seks kon h&ecirc;.Daar word beweer sowat 30 meisies by di&eacute; skool het die afgelope drie jaar swanger geraak, maar die onderwysbeamptes gooi wal en s&ecirc; hulle weet net van 16 gevalle. Een meisie wat glo saam met die ondersoekspan werk, het erken sy sou oor naweke &rsquo;n onnie by die taverne ontmoet, hulle sou &rsquo;n paar biere kap en gaan seks h&ecirc; by sy plek. Sy het ook &rsquo;n vriendin wat saam met &rsquo;n ander onnie van die einste Bothithong woon. Huh? Di&eacute; goed gebeur onder die neuse van ouers, sogenaamde wetstoepassers en onnies. En daar kraai nie &rsquo;n haan nie? Nou wat het die skool die afgelope drie jaar gedoen? Is daar opgetree teen die onderwysers? Is daar navraag gedoen oor die 16 gevalle? Meisies praat, ouens praat; wil jy vir my s&ecirc; almal het geswyg oor die moontlike baby daddies?As ek die departement is, dan laat doen ek DNS-toetse. Die meisies moet hulle aankla van statut&ecirc;re verkragting sodat hulle nie agter hul regte kan skuil nie. Dan moet die hof die aansoek toestaan.Laat hulle die prys betaal vir hul misbruik van magte. D&iacute;t is waarop dit neerkom &ndash; onderwysers wat hul mag misbruik. Ek onthou op laerskool was daar &rsquo;n meneer wat oor die meisies se boude gevryf of hulle neffens hul jong, ontwikkelende borsies geknyp het. Die meisies het daaroor gepraat en die seuns het dit aan ander onnies vertel. Niemand het opgetree nie. Onderwysers is veronderstel om die leerders gedurende skoolure namens hul ouers te beskerm. Hulle moet hulle nie om elke hoekie en draai soos belustige wolwe bespring nie. Die samelewing plaas vertroue in daardie meesters om hul kinders op te voed &ndash; nie seksueel op te lei nie! Dit beteken sweet boggherol dat een onnie glo erken het hy het minstens drie meisies swanger gemaak. Noudat die blok benoud raak, nou wil hy ontboesem? Die polisie moet sy gat tronk toe sleep, finish en klaar. Kry die bewyse en bou &rsquo;n saak. As hy hiermee wegkom, watter skool en watter meisie is sy volgende prooi? LYNETTE FRANCIS, aanbieder van die aktualiteitsprogram Fokus op SABC2 en die geselsprogram Praat Saam op RSG, gee haar indrukke oor die mense wat op haar pad kom en die onder&shy;werpe waaroor hulle gesels.