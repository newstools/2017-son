&rsquo;N GROEP vroue van Heidelberg &ndash; onder wie nege enkelma&rsquo;s &ndash; is onseker oor hul toekoms nadat hulle onlangs hul werk kwyt is.Die restaurant by &rsquo;n motorhawe langs die N2 waar hulle jare gewerk het, het n&aacute; maande van ontkenning deur die eienaar en bestuurder toegemaak.Toe die restaurant drie jaar ge&shy;lede oorgeneem is, het van die vroue al &rsquo;n goeie paar jaar vir die vorige eienaar gewerk. Volgens Antoinette Adams is hulle ontevrede oor die manier waarop hulle met hul werkgewer se knaende ontkennings om die bos gelei is.Die werkers beweer die bestuurder het hulle nog einde Julie verseker dat die restaurant nie summier sou toemaak nie. Die bestuurder sou hulle genoeg kennis gee voor die besigheid sluit. Adams het &rsquo;n nota van die werkgewer in di&eacute; verband aan Suid-Kaap-forum verskaf. Adams noem dat hulle einde Julie deur die bestuurder meegedeel is dat hul werkloosheids&shy;bydrae gestaak sou word, maar dat hulle nog sou werk totdat die eienaar van die hele perseel haar in kennis sou stel wanneer die gebou gesloop sou word.Helaas is die besigheid net twee weke later gesluit.Die werkers se moraal het nog &rsquo;n knou gekry toe hulle by die departement van arbeid moes verneem dat daar geen teken van registrasie van hulle as werknemers by die maatskappy was nie.Volgens Adams is hulle baie ontevrede omdat hulle nie soos die wet vereis skeidingspakkette gelykstaande aan een week vir elke voltooide jaar betaal is nie.Suid-Kaap-forum het die bestuurder, Louise van Tonder, genader en is meegedeel dat die maatskappy volgens die regte prosedure met die werkers gehandel het. Sy noem dat die werkers welkom is om verdere stappe te doen as hulle nie met die maatskappy se prosedure &shy;tevrede is nie.Die forum het ook die Mosselbaaise kantoorhoof gekontak en is meegedeel dat die werkers volgens wet&shy;gewing wel op skeidingspakkette geregtig is omdat die onderneming weens bedryf&shy;s&shy;redes toegemaak is.