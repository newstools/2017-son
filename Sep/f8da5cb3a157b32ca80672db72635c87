EK GAAN goed lyk in die geskiedenis, want ek gaan dit self skryf,&rdquo; het Winston Churchill eenkeer ges&ecirc;.Min Westerse geskiedenisboeke s&ecirc; iets negatiefs oor Churchill.Dit gons die laaste paar weke oor die fliek Krotoa , wat &ndash; af&shy;hangende van &rsquo;n mens se siening &ndash; &rsquo;n tolk was vir die Europese kolonialiste of &rsquo;n slagoffer wat deur Jan van Riebeeck en sy gespuis onteer en misbruik is.My indrukke oor die movie is positief. Na my kennis verdraai dit die geskiedenis nie te erg nie. Net die brutaliteit en moorde van kolonialisme is egter afwesig.Dit het my laat wonder: Hoekom skryf ons nie ons eie geskiedenis nie? As lede van die groep &ldquo;onderdruktes&rdquo; in di&eacute; land het ons ver&shy;seker dat apartheid val met &aacute;l die valshede en onsinnighede daarvan.Waarom laat ons steeds toe dat apartheid-heerskappy bepaal wat ons geskiedenis is, en hoe dit vertolk en uitgebeeld moet word in die letterkunde, flieks, op verho&euml; of in die media in die algemeen.Silvia Pilar Castro-Borrigo skryf in The Search for Wholeness and Diaspora Literacy in Contemporary African American Literature dat die skryf van &rsquo;n mens se eie geskiedenis &rsquo;n proses is waarin die geheue herstel word.Sulke werke bepaal hoe jy as &rsquo;n &ldquo;onderdrukte&rdquo; verteenwoordig word, nie net in die verlede nie, maar ook in die hede en toekoms, skryf Castro-Borrigo. En as daar gapings is, stel sy voor, kan die verbeelding ingespan word om dit aan te vul.N&oacute;&uacute; is die geleentheid om die geskiedenis wat nie net verdraai is nie, maar ook van ons weerhou is, te korrigeer.Ek het so &rsquo;n paar weke gelede die eerste keer gehoor van die Parkerstraat-rebellie in 1929 in Worcester. Dit het uiteindelik na die res van die Kaapkolonie versprei.Di&eacute; rebellie, wat begin het as &rsquo;n verset deur plaas- en fabrieks&shy;werkers van oral &ndash; Kaapstad, Kimberley Cradock ... &ndash; is gevoer onder swart en bruin leiers.Hul volgelinge was &rsquo;n mengelmoes en die versetters se veel&shy;rassigheid is afgerond deur hoofsaaklik wit, kommunistiese denke.Hulle het hulle die Onafhanklike ANC genoem en aangevoer die nasionale ANC is uitverkopers wat die wit onderdrukkers gehoorsaam het. Dis verbasend hoe die geskiedenis n&aacute; meer as 87 jaar steeds dieselfde klink.Die verbasendste vir my was dat niemand van die rebellie gehoor het nie.Ek het toevallig daarop afgekom in ou uitgawes van die Worcester Standard &amp; Advertiser . Nie eens &rsquo;n vinnige internet-soektog daarna het enigiets opge&shy;lewer nie.N&aacute; &rsquo;n naweek waartydens ek &rsquo;n deeglike internet-soektog gedoen het, het ek op &rsquo;n melding daarna afgekom in &rsquo;n meestersgraad-tesis (1985) van Willie Hofmeyer.Hofmeyer meen die politieke landskap in Suid-Afrika kon anders gelyk het as di&eacute; rebellie geslaag het. Ek kan verstaan hoekom di&eacute; soort verset verdoesel is: Dit sou hul &ldquo;divide and rule&rdquo;-strategie onder&shy;myn het.Luidens die credits aan die einde van Krotoa was Afrikaners soos Jan Smuts, FW de Klerk en Paul Kruger van haar nasate. Maar daar was nie net vermenging tussen Khoi en Europe&euml;r nie...Richard Elphick skryf in Khoi&shy;khoi and the founding of white South Africa dat ondertrouery ook algemeen was op die Khoi-Xhosa- en Khoi-Tswana-grense. Net soos daar Khoi-bloed in die De Klerks, Krugers en Smutse is, is daar ook Khoi-bloed in die Mandelas, Tambo&rsquo;s en Sisulus. En die Lagardiens, Adurahmaans, Pada&shy;yachees en Han Sings, for that matter. Of soos Etienne le Roux dit stel in Onse Hymie : &ldquo;Basies n**i &rsquo;n mens nie etnies nie.&rdquo;