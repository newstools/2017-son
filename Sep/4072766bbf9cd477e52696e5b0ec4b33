SOMBER.So kan ek die gesig voor my beskryf wat daardie &shy;Sondagoggend by my ingepop het .Moeg was hy. Tot die dood toe moeg. Dis toe dat ek die digter Totius hoor fluister: &ldquo;Die w&ecirc;reld is ons woning nie.&rdquo;Ai, jinne, dit nou op daardie sonnige Sondagoggend, terwyl die lente besig is om deur te breek n&aacute; &rsquo;n koue winternag. Ja, Eug&egrave;ne N. Marais was ook in die vertrek.Maar terug na my besoeker uit my lokasie. Kortasem, die ou wat ek al die jare geken het as die energieke, jokey Mr. C. Lekker bynaam ook wat ek nie wil noem nie, anders identifiseer ek die ou. Maar hy was so seker dat hy binnekort die belangrikste man op die begrafnis gaan wees dat hy ges&ecirc; het: &ldquo;Gaan s&ecirc; vir die angels ek is op pad na bo.&rdquo; Diep binne-in my het ek gewens dis nie waar nie. Nie hierdie &shy;depressiewe, doodsbenoude vriend van my nie.Geweet hy weet iets wat ons nie weet nie. Dat hy maar net &rsquo;n huurder is van &rsquo;n aardse erf waarvan die huurkontrak ten einde geloop het. Maar in sy vaal o&euml; kon ek ook die blye wete raaksien dat hy binnekort die eienaar van &rsquo;n permanente eiendom in die strate van goud sal wees.Okay, seker nie lekker om op &rsquo;n Sondag &rsquo;n rubriek soos hierdie te lees nie. Ongelukkig is dit die werklikheid. My anner tjommie s&ecirc; gereeld dat ons nooit gewoond sal raak aan die dood nie. Maar hierdie ou vrind van my wat skuins oorkant my op &rsquo;n wit plastiekstoel gesit het, was net so bleek soos die spreekwoordelike laken.Min het ek geweet dat ek hom gereeld sou moes hospitaal neem soos sy gesondheid die kreeftegang gegaan het. Maar hy het geweier om bejammer te word. Oorlat hy, volgens hom, meer as &rsquo;n vol lewe gelei het.En daardie aand, toe die maan vol is, het jy sy gesig daarin gesien. En aan jou eie heengaan begin dink. Aan die kinders. Aan die kleinkinders. Hy was al reeds terug na sy tydelike woning nadat hy vir &rsquo;n tydjie in die hospitaal was. &rsquo;n Besoek aan hom was nogal iets om van depressief te word. Want oorkant hom het nog &rsquo;n vriend gel&ecirc; onder die vaalpienk lakens van &rsquo;n blinkskoon hospitaal. Ook gereed om sy permanente woning anderkant die wolke in besit te gaan neem. Ouderdom is niemand se speelmaat nie.Daardie nag het jy bepeins oor dood en lewe. So asof daar iewers &rsquo;n stem met jou gepraat het. So asof die uil op die dak sit &ndash; die voorspooksel van die dood. So asof daar &rsquo;n diepe verlange na beter dae is. So asof daar &rsquo;n video voor jou afspeel van jou tyd op aarde. Van hoe jy graag dit of dat oor sou wou doen, wou vergifnis vra. Trane in die nag. Maar nou ja, eendag sal almal se stemme stil en stoele leeg wees. Soos my vriend met die vaal o&euml;. Seker wou hy maak dat sy naasbestaandes uitgesorteer is voordat hy huis toe gaan.Arm of ryk, die dood maak ammil gelyk. Memories don&rsquo;t leave like people do!