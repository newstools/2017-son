DIE premier vergader volgende week met organisasies sonder winsmotief (NPOs) belas met kinderbeskerming om oor die onlangse kindermoorde te praat.Tot dusver het 61 onskuldige kinders reeds vanjaar hul jong lewe in die Wes-Kaap verloor. Dit beteken meer as ses kinders per maand.&rsquo;n Ingeligte in die premier se kantoor s&ecirc; sy&rsquo;t besluit om oor di&eacute; kwessie die leiding te neem.Michael Mpofu, woordvoerder vir die Wes-Kaapse premier, Helen Zille, het gister bevestig dis wel die plan.Van die 61 kinders wat vermoor is weens die bendegeweld, verkragting en aanrandings, is 12 in Junie &ndash; Jeugmaand &ndash; vermoor.Patrick Solomons, voorsitter van Molo Songololo, &rsquo;n kinderregte-organisasie, beskryf die moorde op die kinders as bitter traumaties.Hy s&ecirc;: &ldquo;Wat ons so kwaad en hartseer maak, is dat ons almal iemand ken wat familielede van die slagoffers is, of iemand wat hulle geken het.&rdquo;Solomons het bygevoeg hulle is ook bekommerd omdat hulle tot dusver geen optrede van die leiers gesien het nie. &ldquo;Daar is &rsquo;n dringende behoefte om die geweld teen kinders aan te pak, veral omdat die kinders vermoor is deur bekendes aan hulle of mense wat voorheen vir dieselfde misdaad in die tronk was.&rdquo;Hy doen ook &rsquo;n beroep op leiers om die kinderbeskerming-stelsel in die land te versterk en verbeter.&ldquo;Dit maak nie sin dat daar &rsquo;n Jeugmaand is en ons maak nie sinvol daarvan gebruik nie. Verbreek&ldquo;Ons stel voor daar moet effektiewe geregtigheid teen die moordenaars wees en daar moet effektiewe monitering van vorige oortreders wees.&ldquo;Oortreders wat op bail uit is, moet met &rsquo;n valkoog dopgehou word sodat hulle nie hul borgtogvoorwaardes verbreek nie.&rdquo; Solomons s&ecirc; kinders se grootste vrees is dat hulle geskiet gaan word. &ldquo;Dis die eerste ding wat hulle altyd vir my s&ecirc;. Die meisietjies is weer vreeslik bang dat hulle verkrag gaan word.&rdquo;Solomons se vraag is: &ldquo;Hoekom moet ons kinders in vrees lewe?&rdquo; Zille het bevestig sy sal volgende week &rsquo;n vergadering met aktiewe rolspelers hou wat betrokke is by kinderveiligheidskwessies. Zille se voorstel is dat &rsquo;n dieptestudie oor ses moorde gedoen moet word.Sy voeg by: &ldquo;S&oacute; &rsquo;n studie se uitslag sal ons help vasstel of &rsquo;n formele kommissie van ondersoek &rsquo;n gepaste stap is en of daar dalk ander, doeltreffende stappe is wat die provinsiale regering binne sy konstitusionele mandaat kan doen om kindermoorde te voorkom.&rdquo;