DR. Allan Boesak het Suid-Afrika destyds in die stryd teen apartheid op sy kop gekeer.Die stigterslid van die UDF het onlangs ges&ecirc;: &ldquo;Die onderhandelde skikking in 1994 was &rsquo;n pakt tussen die wit elite en die elite van die ANC en het die meerderheid, wat erg gely het, uitgesluit.&rdquo;Dit laat my onwillekeurig terugdink na toe Boesak die premierskandidaat van die ANC in die Wes-Kaap was. En hoe die Wes-Kaap, met sy meerderheid bruin kiesers, liewer gestem het vir &rsquo;n kandidaat soos Hernus Kriel, wat lid was van die apartheidsregering.Tot vandag toe word in sekere kringe geglo die ANC straf bruin mense omdat hulle &ldquo;verkeerd&rdquo; gestem het.Tans is die Wes-Kaap in die hande van die DA en dit sal die wysheid van Salomo en die geduld van Job kos om dit weer by die DA af te vat. Nie eens die samesmelting van provinsies sal dit regkry nie.Die einste Boesak noem ook die onderhandelde skikking het aan voorheen benadeeldes die politieke mag gegee, maar die ekonomiese mag is steeds in die hande van wit mense gelaat.Dit bring my by die nuwe slagspreuk wat tans in die stryd om die kroon van die ANC gebruik word &ndash; &ldquo;radikale ekonomiese transformasie (RET)&rdquo;.Volgens Statistieke SA leef 13,8 miljoen Suid-Afrikaners onder die broodlyn van R441 per maand. Dalk die gevolge van staatskaping?Daarom sal RET &rsquo;n effektiewe slagspreuk wees om miljoene kruisies in 2019 te wen. Die gaping tussen ryk en arm is enorm &ndash; dis &rsquo;n skreiende skande.Maar eers moet die regte kandidaat in Desember op die ANC se verkiesingskonferensie verkies word. Die keuse is tussen NDZ en CR17.Wat dus in Desember gebeur, sal bepaal wat in 2019 gaan gebeur. Supra Mahumapelo, die premier van Noordwes en lid van die &ldquo;Premierliga&rdquo;, maak dit duidelik dit moet NDZ wees. Dit dien gemeld te word dat NDZ, met die strateeg JZ in haar kamp, haar verkiesingstryd fight op die vlak van takke, die mense wat die stemreg op die ANC se verkiesingskonferensie het.Dit terwyl CR17 in ho&euml;r kringe probeer in-roads maak &ndash; by invloedryke mense wat ongelukkig nie in Desember stemreg het nie.Tog is dit opvallend dat sommige media CR17 reeds swak maak &ndash; sy bestuurspan is te wit, hy is uit voeling met die armes, Marikana.Toe word NDZ juis in Marikana van die meent verwyder.Laat ons eerlik wees: die verkiesing van NDZ sal net die opposisie tot voordeel strek &ndash; sy&rsquo;s &rsquo;n verlengstuk van JZ. Daarom skiet NDZ nou skote dat JZ voor die einde van sy termyn vervang gaan word. Glo om die verkiesing van 2019 makliker te maak.CR17 se kamp gaan JZ n&aacute; Desember beslis recall. &rsquo;n Verkiesing sonder &rsquo;n Zuma &ndash; enige Zuma &ndash; sal die ANC &rsquo;n hupstoot gee om sy meerderheid net-net te behou. Die kieserspubliek &ndash; die stille meerderheid &ndash; is keelvol vir die Zumas.Dis net die ANC-elite wat nog glo JZ het die land geen skade berokken nie en dat kiesers nog uit simpatie met die vryheidsbeweging gaan stem. Die opposisie wag vir hierdie fatale ANC-fout.Hoe harder daar op die beuel van die uitwissing van armoede geblaas word, hoe sterker die kandidate se kanse om te regeer &ndash; die ANC of die land.Armoede sal effektief aandag moet kry en uitgewis word met teen-korrupsie programme.Die ekonomie moet ge-jump-start word, anders is ons gedoem tot maar net nog &rsquo;n Afrikaland van uiterste armoede.Red Suid-Afrika met RET.