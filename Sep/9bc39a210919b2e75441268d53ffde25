HOE handhaaf die (sogenaamde) bruin mense hulle in ? land waarin dit al hoe geriefliker word vir veral etniese minderhede om in hulself gekeer te raak eerder as om voort te bestaan?Dit moet &rsquo;n &ldquo;voortbestaan in geregtigheid&rdquo; wees, soos N.P. van Wyk Louw dit stel.Ek gee toe &ndash; dis nogal oordrewe om etniese minderhede van &rsquo;n gebrek aan &ldquo;voorbestaan in geregtigheid&rdquo; te beskuldig.Ek doen dit bepaald om &rsquo;n tipiese Sokratiese gesprek te begin. Een oor die komplekse politieke, ekonomiese en kulturele posisie van bruines wat toenemend op &rsquo;n omstrede wyse in die openbaar neerslag vind.Ook omdat ek dink bruines is nog nie heeltemal seker wie of wat hulle in die nuwe bedeling is nie.Vandaar reeds die regering se ongemak en onbeholpenheid om hul kwessies te hanteer.Die verwerping van die apartheidsidentiteitskonstruk bruin/Kleurling en die toenadering tot ? Khoi-identiteit en opgediepte (?) geskiedenis (soos die fliek Krotoa ons onlangs geleer of herinner het), skep ook verwarring.Daarom beroep ek my dus op die beskouing van die SA filosoof Johan Degenaar (1926-2015) &ndash; soos ge&iuml;nspireer deur die Griekse filosoof Sokrates &ndash; dat die vraag altyd belangriker is as die antwoord of antwoorde.Dat om van jou gespreksgenoot te leer eerder as om hom/haar tot jou standpunt te probeer oorhaal, altyd belangriker is.Ek laat my lei spesifiek deur di&eacute; denke van Degenaar/Sokrates omdat ek nog altyd onsentimenteel gestaan het teenoor &rsquo;n bepaalde ras, etnisiteit of identiteit.Dis omdat ek myself nog altyd beskou het as iemand met verskeie identiteite wat almal gelyk is; met baie ho&euml; potensiaal en vele funksies tot voordeel van almal in my onmiddellike sfeer.Nou wil ek vrae stel, terugstaan en fyn luister na die reaksie. Ek doen dit nie sodat diegene wat fanaties is oor begrippe soos bruin/Kleurling noodwendig my vrae hoef te beantwoord nie, maar inhoud kan bied aan twispunte waarmee bruines erg worstel.Om inhoud te bied sodat besluitnemers kan luister, begryp en oplossings in die politiek, ekonomie, letterkunde, ens. kan ontwikkel vir di&eacute; twispunte.In &rsquo;n onderhoud oor sy jongste roman, Die w&ecirc;reld van Charlie Oeng , s&ecirc; Etienne van Heerden hy probeer wys dat die hoofkarakter ondanks sy wreedheid &rsquo;n soort menslikheid kan toon.Dis om die misdadiger te verstaan en die bron van sy radikale optrede te vind, het Van Heerden ges&ecirc;.Hy het verduidelik: &ldquo;As jy kyk na Charlie Oeng en sy voorgeslagte se ervarings &ndash; dis oor generasies heen ? gevoel van vervreemding en vernedering.&ldquo;Maar wat vir my belangrik was, is di&eacute; idee van pyn en ont&shy;kenning wat uitgeleef word deur generasies daarn&aacute;.&ldquo;So, jy werk met di&eacute; siklusse van sleg voel oor die dinge wat jou voorgeslagte aangedoen is, wat dan in jou tot uiting kom.&ldquo;Ons literatuur en ons kuns gaan nog baie generasies lank besig wees met apartheid en alles wat in Suid-Afrika gebeur het.&rdquo;Ditto bruin kwessies in die politiek en ekonomie. Dis reeds daarom nodig dat duidelikheid en inhoud gebied word aan di&eacute; kwessies sodat oplossings binne ons grondwetlike bedeling gevind kan word.Dalk kon die Grace Mugabe-fiasko beter hanteer gewees het as Gabriella Engels raad gebied is oor diplomasie tussen Suid-Afrika en Zimbabwe.AfriForum sou di&eacute; fiasko dan nie vir eie politieke gewin kon kaap nie.