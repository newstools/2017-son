SO LANK as wat inwoners van Helenvale kan onthou, is daar probleme met die &shy;rioolstelsel en dreine wanneer dit re&euml;n of verstop word.Meeste huise is meer as 40 jaar oud en groot krake het oor die jare in die mure en fondasies gevorm.Boonop is die aanvraag vir toilette hoog bo die kapasiteit van die dreinpype, volgens Andr&eacute; Goeda, &rsquo;n gemeenskapsontwikkelingsbeampte.Goeda meen die hele Helenvale is in nood en kort &rsquo;n ordentlike massaprogram wat die hele rioolstelsel sal oordoen omdat die huidige pype nie die druk kan hanteer nie.&ldquo;Helenvale is nie gebou vir soveel mense as wat daar nou hier is nie. &ldquo;Elke gesin het een toilet wat hulle moet deel, en daar is sowat agt persone of meer per huishouding,&rdquo; s&ecirc; Goeda.KonstantAl sukkel amper almal met &rsquo;n gemors in hul jaarts, kry die mense in die Gaat die ergste vloei van riool.Die inwoners van hoogliggende gebiede se riool is aan die laerliggende huise se dreinstelsels verbind. Dit beteken dat mense in die Gaat amper konstant rioolwater in hul tuine het.Redewan Kamaldien van die Gaat s&ecirc; hy kan skaars gaste na sy huis nooi, want dit is heeltyd nat en vuil. Kamaldien wys Son op Sondag waar hy &rsquo;n 2 liter-koeldrankbottel by &rsquo;n pyp moet indruk om die vloeding in toom te hou. &ldquo;Di&eacute; bottel skiet so elke tweede dag uit van die riool wat daarin opgaar. &ldquo;Die munisipaliteit se mense was nou net hier om die drein oop te spuit, maar dit hou nooit te lank voor dit weer verstop nie,&rdquo; s&ecirc; hy.Kamaldien s&ecirc; die afgelope 11 jaar sal die drein in sy jaart verstop, veral oor Kerstyd.Celestine Kettledas van die Gaat moet gereeld die vars rioolwater met &rsquo;n besem wegvee sodat sy en haar gesin nie daarin hoef te loop nie. &ldquo;Ek&rsquo;t &rsquo;n baba van net sewe maande wat kan siek raak. My suster en my niggie se kinders hoes op die oomblik. &ldquo;Vandat ek &rsquo;n kind is, kan ek onthou hoe die mense hier stry oor die toilette en dreine,&rdquo; s&ecirc; Kettledas.Volgens Goeda verniel en verswak die water die fondasies en party mense se vloere gee in.&ldquo;Dit help ook nie hulle maak van die dreine reg nie, maar dan is die groot probleem nie opgelos nie. &ldquo;Sowat vyf jaar gelede het mense kleiner pype kom insit. &ldquo;Dit maak glad nie sin nie, want die druk word meer soos wat die water ondertoe loop. Die aanvraag is te hoog en die pype collapse later,&rdquo; verduidelik Goeda. Maria Windvogel in Ou Stanfordweg s&ecirc; sedert sy kan onthou het, was daar krake in die huis se mure.&ldquo;Dis nou al seker 15 jaar so,&rdquo; meen Windvogel. Haar buurman Rushane Olckers se huis het ook groot krake. &ldquo;Die wind en weer kom deur die krake en loop dan teen die muur af,&rdquo; s&ecirc; hy.N&aacute; meer as &rsquo;n week het die Nelson Mandelabaai-munisipaliteit nie op Son op Sondag se verskeie navrae gereageer nie.