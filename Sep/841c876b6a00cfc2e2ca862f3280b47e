DIE meeste mense wat my ken, weet ek is baie privaat.My biesagheid is my biesagheid en ek skei my privaat lewe van my werkslewe. Ek het byvoorbeeld met my swangerskap in 2014 met julle in Son op Sondag eerste daaroor gesels. Ons stap darem &rsquo;n pad die laaste sewe jaar, of hoe?So, wanneer ek uitnodigings kry om oor my privaat en beroepslewe te praat, is ek skugter en nadenkend. Ek is nie in die joernalistiek om famous te wees nie &ndash; was nog nooit nie. My werk is my passie en ek glo ek skep die platforms om ons land en sy mense nader aan mekaar te help beweeg. Dit is my gawe. Hoewel ek privaat is, leef ek eerlik en beskeie. Ek het nie diva tendencies nie, hoor jy, Mariah? Ek is egter heilig op my tyd saam met my familie en hou hulle veral uit die openbare oog. Vanjaar het ek &rsquo;n uitsondering gemaak en twee uitnodigings aanvaar om met vroue te gesels. Die een was in Westbury en laas naweek in Reigerpark, maar die temas het geraak aan die oorspronklike visie en rede waarom ons &rsquo;n Vrouedag vier en hoe vroue onbevange hul lewe en drome kan leef.Ek het openhartig gepraat oor my lewe in die openbare oog, as enkelma, sakevrou, dogter, mentor vir jonger vroue en my reis tot volwassenheid. Dit was nie &rsquo;n maklike besluit om te praat nie.Ek het dit gedoen oor ek, nes baie vroue wat die storms deurstaan het, besef &rsquo;n reddingspan gaan nie kom nie. Die cavalry is elders besig. Ons moet onsself red. Ek wou &rsquo;n paar van my &ldquo;coping skills&rdquo; in &rsquo;n w&ecirc;reld van negatiwiteit deel. Waarom gryp die meeste van ons nie &rsquo;n lektriek cable soos (Dis)Grace Mugabe en foeter almal links en regs nie?Baie vroue sal vir jou s&ecirc; hulle het goeie rede om kop te verloor, maar hulle doen dit nie. Hulle gaan huil in hul binnekamer, val op hul knie&euml; of suffer voort in stilte. Maar vir hoe lank kan dit s&oacute; aangaan? Kyk weer na die grynslag van Cameron Wilson wat die afgelope week vier lewenslange vonnisse gekry het vir onder meer vyf moorde, verkragting en &rsquo;n duiwelse lys van aanklagte.Hy rol sy o&euml; en klap hande asof hy vir regter Chantal Fortuin wil s&ecirc;: &ldquo;What&shy;ever&rdquo;. Dan het hy nog die nerve om te s&ecirc; ten minste leef hy nog. Vroue en meisies, maar ook seuntjies, is onder beleg. Ons is die prooi en ons sal die vaardighede moet aanleer om onsself te beskerm. Ons moet ons plek vol staan op sulke diverse platforms en ons gee, gee, gee die hele tyd en vergeet ons is nie &rsquo;n bodemlose put nie. Ek sluk egter swaar aan die mockery wat ons van Vrouemaand in Suid-Afrika maak. Die statistiek oor aanrandings op vroue en kinders, moord en verkragting maak my meestal diep depressief.Ons kort &rsquo;n sistahood waar ons mekaar onderskraag, bemoedig, troos, help en netwerk. Die bande gaan nie sterker raak as net een uitstyg nie. Janet Jackson sing mos: &ldquo;What have you done for me lately?&rdquo;Ek dink ons moet onsself meer liefde gee, meer lag en ons mylpale vier, want daar is te min mense wat ons celebrate. So, Sista, wanneer laas het jy iets vir jouself gedoen? LYNETTE FRANCIS, aanbieder van die aktualiteitsprogram Fokus op SABC2 en die geselsprogram Praat Saam op RSG, gee haar indrukke oor die mense wat op haar pad kom en die onder&shy;werpe waaroor hulle gesels.