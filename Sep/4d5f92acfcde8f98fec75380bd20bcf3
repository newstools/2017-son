&rsquo;N HELSE koek-storm het di&eacute; week op Facebook losgebars. Di&eacute; bohaai was alles oor wie die regte op die Kaapse treffer &ldquo;Koekie (Koekeloekie)&rdquo; besit. Dit het aan die lig gekom dat &rsquo;n bekende Afrikaanse sanger, Jakkie Louw, &rsquo;n cover version van di&eacute; song op sy jongste album, Party in SA , ingesluit het. Louw het na bewering in &rsquo;n TV-onderhoud ges&ecirc; die liedjie behoort aan hom. Dit is hierdie uitspraak wat talle getroue aanhangers van die Kapenaar Abby James, die oorspronklike sangeres van die liedjie, warm onder die kraag gemaak het.&ldquo;Daai liedjie is sinoniem met Abby,&rdquo; skryf Michelle Linnert, Tyger-Burger-redaktrise. &ldquo;Dis nie Jakkie Louw s&rsquo;n nie.&rdquo; James het selfs die bynaam Koekie gekry namate die song trefferstatus bereik het.Haar ander groot treffers was &ldquo;Outjie&rdquo; en &ldquo;Dit baatie jy raak Kwaatie&rdquo;.&rsquo;n Ander Facebook-gebruiker s&ecirc; hy hoop nie &ldquo;Koekeloekie&rdquo; loop dieselfde paadjie as &ldquo;Jaloersbokkie&rdquo; nie.Jaloersbokkie is deur die Namakwalandse orkes Sugar Daddy geskryf en was &rsquo;n groot paartie-treffer, maar &rsquo;n wit sanger &ndash; Thys die Bosveldklong &ndash; het dit onder sy naam geregistreer, opgeneem en hy maak sommer lekker geld uit di&eacute; liedjie.Toe Son op Sondag Abby James kontak, was sy skoon uit die veld geslaan. &ldquo;Ek het nie woorde nie,&rdquo; het sy ges&ecirc;.&ldquo;Niemand het my gekontak nie. Ek dra nie kennis van Jakkie Louw se opname nie.&rdquo; Abby het wel erken dat sy nie die liedjie geskryf het soos baie van haar aanhangers aanvaar het nie. Die liedjie is deur Godfrey Conradie, haar &shy;voormalige bestuurder, geskryf en in sy naam geregistreer. Die outeursreg behoort aan hom en Hoezit Musiek. Godfrey is deesdae &rsquo;n gospelsanger met sy eie opnameateljee in Eersterivier. Hy noem dat hy ingelig is oor Louw se opname en dat die sanger toestemming gekry het om die liedjie op sy jongste album te sit.&ldquo;Ek was laas week by die record company wat die publi&shy;shing hanteer om weer papierwerk te sign,&rdquo; s&ecirc; Godfrey.By navraag het Louw die volgende te s&ecirc; gehad per e-pos: &ldquo;Dis nie my liedjie nie.&ldquo;Dis mos Abby se liedjie en was tien jaar terug &rsquo;n groot hit in die Kaap.&ldquo;Ek het wel &rsquo;n versie verander van die oorspronklike liedjie van Abby. &ldquo;Ek het vir Kevin van der Spuy, eienaar van Hoezit Musiek, persoonlik gevra of ek dit kan doen en hy het ges&ecirc; dis cool. &ldquo;Die misverstand het ontstaan toe ek ges&ecirc; het dis my (nuwe woorde) liedjie en ek kan nie my woorde onthou nie.&ldquo;Ek het wel op Jacaranda FM (&rsquo;n Pretoriase radiostasie) &rsquo;n hele drive time show gedoen waartydens ek Abby se song bespreek het en hoekom ek die liedjie cover.&rdquo;In die laaste deel van sy terugvoer s&ecirc; Louw hy is jammer vir die misverstand.