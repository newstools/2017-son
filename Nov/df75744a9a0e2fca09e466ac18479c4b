SARON. – TWEE kinders van dié dorp is oor die naweek doodgery. Manfred Ceylon (14) is Saterdag kort voor 19:00 raakgery op die pad wat vanaf Tulbagh na Steinthal loop. Die 3-jarige Chaiver Junior Swarts is Vrydagaand voor 22:00 naby sy huis in Saron raakgery. Son het oor die tragedie berig. Hy is kort nadat hy in die Lapa Munnik-hospitaal op Porterville opgeneem is aan sy beserings oorlede. Die drywer van die bakkie wat vir Chaiver omgery het was glo dronk en het baie vinnig gery, het sy ma Suretha (22) vertel. Ceylon was sedert 2012 in die Steinthal kinderhuis, sowat 5 km buite Tulbagh. Daar is nog ’n boetie (11) en suster (13) van hom by die kinderhuis.  Ceylon en nog maats was glo na ’n winkel toe op die dorp. Hy is deur ’n kar getref wat ’n ander voertuig verbygesteek het. Die bestuurder het weggejaag maar hy is later die dag op Gouda gearresteer. Volgens Manfred se ma, Lena Ceylon (38), het haar seun op die toneel gesterf. Mona Forbes, ’n gemeenskapswerker wat die ma ondersteunbwie Ceylon ondersteun het het vertel dat dié vrou (Ceylon) baie hartseer moes deurmaak met haar kinders. “Byna al Lena se kinders is van vroeg af in pleegsorg geplaas en sy het maar min ondersteuning in dié verband gekry van dié wat haar kon help. “Ek kan egter bevestig dat Lena se kinders vir haar baie kosbaar is en dat sy baie moeite doen om hulle so gereeld moontlik te sien en te ondersteun,” sê Forbes. Son het verneem dat die ma ’n sielkundige probleem het wat haar somtyds pla en dat dit die rede is hoekom haar kinders in pleegsorg geplaas is. Lewies Fortuin (48), Manfred se pa sê hy het dié kind van hom self in hul huis “gevang” toe hy gebore is. Lena sê: “Die mense van die kinderhuis het Sondag vir my gesê hulle wil vir Manfred daar begrawe maar ek wil hê my kind moet hier naby ons kom rus waar ons sy graf kan besoek wanneer ons wil.” Sers. Scarlett Buttress, ’n polisiewoordvoerder van Tulbagh bevestig dat die bestuurder van die voertuig gearresteer is en ’n klag van strafbare manslag teen hom ondersoek word.