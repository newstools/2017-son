SAAMLEEF is nie vir almal nie – dít het ’n vrou (33) van Royal Heights in Bergsig, Calitz­dorp, uitgevind. Dis nadat haar saamleef-maat haar na bewering in hul hokkie verkrag het. Sy het vertel: “Hy’t my klere van my lyf afgeruk en my ingedoen. “Ek het later nie geweet watter kant hy waarmee ­besig was nie – so deurmekaar en in pyn was ek.” Hy het na bewering ook sy lat by haar mond inge­forseer. “Ek het ­’rape!’­ geskree, maar niemand het kom help nie. Hulle was seker te bang vir hom.” Die vrou beweer ’n polisie­beampte het haar aangeraai om Son van die beweerde voorval te vertel, sodat ander vroue op hul hoede kan wees. Hy het glo gesê dis “season-tyd”; so, die verkragtings “gaan nou hoog loop”. Terugtrek Kapt. Malcolm Pojie, ’n polisiewoordvoerder, het gesê: “Die polisie se FCS (eenheid gemoeid met gesinsgeweld, kinderbeskerming en seksmisdrywe) het ’n saak van verkragting ondersoek en ’n verdagte is aangekeer. “Toe wil die vrou die saak terugtrek, maar dit was reeds te laat vir ’n terugtrekkingsverklaring. “Sy het die saak gedurende die verhoor laat vaar.”