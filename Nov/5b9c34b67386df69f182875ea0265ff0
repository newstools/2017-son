SES hit men van Oos-Londen wat vyf moorde gepleeg het, gaan lank mang nadat hulle onlangs in die Oos-Londense hooggeregshof gevonnis is. Kapt. Anelisa Feni, ’n Valke-woordvoerder, sê Ntsikelelo Manani (39) het vier lewenslange vonnisse en 20 jaar gekry. Vuyani Sibanda (49) is gevonnis tot lewenslank plus 30 jaar en Thabiso Mini (34) het lewenslange gevangenisstraf en 26 jaar gekry. “Verder het Sakhele Magasana (36), Makhaya Qwala (51) en Isaac Piri (76) elk 35 jaar. Beplan “Dié ses is gearresteer vir hul reign of terror waartydens vyf mense vermoor is, asook vir ’n gewapende rooftog in 2010.” Sibanda, die vermeende ringleader, het die moord op Ntuthuzelo Makeleni (55), Thozama Tenge (29), Nontsikelelo Sibamba (67), kapt. Sandile Duka (61) en Mshicilili Nditha (46) beplan. “Makeleni is vermoor nadat sy vrou en Sibanda dit beplan het, en Manani en Piri het die sneller getrek. “Ná die moord op Makaleni het Sibanda nog twee jobs gekry. Onder Sibanda se instruksie het Manani en Piri vir Tenge vir beweerde witchcraft in Mdantsane vermoor, en kapt. Sandile Duka by sy huis in King William’s Town doodgemaak. Verbind “Nog twee onskuldige mense is ook vermoor,” sê Feni voort. “Nditha het ’n leningsbesigheid gehad. Asof dit nie genoeg was nie, is Manani, Piri, Magasana en Qwala positief verbind met ’n gewapende rooftog in Quigney, Oos-Londen.” Die Valke se eenheid belas met ernstige misdaad het dit ondersoek en in Augustus is al ses mans voor sonsopkoms gearresteer. Die hoof van die Valke, lt.genl. Yolisa Matakata, het die strawwe vonnisse verwelkom.