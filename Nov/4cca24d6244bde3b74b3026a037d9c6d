WELKOME somerreën het geval, en Dag Zero is vir een week gestuit. Maar Kapenaars gebruik steeds te veel water.  Patricia de Lille, die Stad Kaapstad se burgemeester, sê gewoonlik daal damvlakke met tot 1% ’n week. “As dit nie vir die reën was nie, sou Dag Zero baie gouer aangebreek het omdat daar te veel water gebruik word.” Minder Die damvlakke het die afgelope week op 36,1% gestaan. Verlede week was dit op 36,2%. Daar is steeds 631 miljoen liter water per dag gebruik. Volgens De Lille het huishoudings minder as 87 liter per dag gebruik. Daar word nou geskat dat Dag Zero op 6 Mei sal aanbreek. De Lille vra meer water moet gespaar word sodat die teiken van 500 miljoen liter water per dag wat gebruik mag word, bereik kan word.