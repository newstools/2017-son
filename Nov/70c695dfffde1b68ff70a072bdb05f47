’N LEKKER jol saam met Suid-Afrika se heel nuutste Idol ... Dít is wat Saterdagaand by die Jubilee Hotel in Uitenhage op Sonlanders wag. Paxton Fielies, wat net meer as ’n week gelede die Idols SA-kompetisie gewen het, tree dan hier op – en die ding gaan behoorlik ruk!  Want Fielies gaan die crowd nie alleen vermaak nie. Kay-Cee Rossouw van Algoa FM, Chad Smith van Bay FM, Mr. V, Darryn Bhana en Project X, die jong DJ-prinses, gaan ook uitsteek.  Verder gaan die VIP’s ook nog ’n kans kry om onse Paxton te ontmoet. Die VIP-kaartjies kos R100 elk.  Gewone kaartjies is Saterdag tot 22:00 by die deur teen R50 elk beskikbaar. Daarna kos dit R70 elk. 