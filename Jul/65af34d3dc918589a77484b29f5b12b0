DIE vakansie het vir die Senior Sekond&ecirc;re Skool Ladismith op &rsquo;n baie somber noot begin.Lionel Petersen (42), die skool se baie geliefde en gewilde handelsonderwyser, het vermoedelik aan &rsquo;n hartaanval gesterf.Petersen het skielik by die Cape Teaching and Leadership Institute (CTLI) in Kuilsrivier gesterf waar hy Maandag met &rsquo;n verrykingskursus begin het.Johannes Buys, die skool se onderhoof, het ges&ecirc;: &ldquo;Hy was &rsquo;n geliefde onnie en kollega. Leerders en hul &lsquo;wegkom uit hul ongunstige omstandighede&rsquo; het hom na aan die hart gel&ecirc;. &ldquo;Lionel was &rsquo;n goed op&shy;geleide en toegewyde handelsonderwyser. Sy heengaan laat &rsquo;n groot leemte in ons skoolgemeenskap.&rdquo;Mario Morkel, &rsquo;n oud-kollega wat tans in Duitsland woon, het Petersen opgesom as iemand met &rsquo;n sterk sin vir maatskaplike geregtigheid. &ldquo;Sy hart het uitgegaan na die arm kind.&rdquo; Petersen was ook betrokke by skolerugby, waar hy tesourier was. Glyn Bell, die voorsitter van die Kannaland-rugbykluster, het ges&ecirc;: &ldquo;Met sy bydrae het ons ons skolerugby uitgebou tot die krag wat dit vandag is.&rdquo; Bradley Benades, &rsquo;n persoonlike vriend van Petersen, het ges&ecirc;: &ldquo;Hy het omgesien na die kinders van die gemeenskap. Ons gemeenskap is nou armer.&rdquo;Petersen het ook vroe&euml;r sy vrou, Ashlene, op &rsquo;n jeugdige ouderdom verloor.Saam het die egpaar &rsquo;n seuntjie, Linus, wat nog in die laerskool is.