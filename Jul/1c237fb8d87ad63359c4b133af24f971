DIE afgelope 20 jaar &ldquo;skreeu&rdquo; die tekening op die vibricate-muur van die Steenvliet-sportkompleks die boodskap uit.Di&eacute; kunswerk, soos vele ander op die muur, is die breinkind van Gerrit &ldquo;Gurt&rdquo; Jaftha, wat destyds as gemeenskapsontwikkelaar by die Kindersorgvereniging in Touwsrivier werksaam was.Ek onthou dat hy &rsquo;n projek gehad het, Oog op die Kind, asook die Veilige Huis-projek. In die gemeenskap was toe baie pleegouers. Ek noem hulle liewer omgee-mense.&ldquo;Laat die kindertjies na my toe kom en verhinder hulle nie . . .&rdquo; Dis die tekening van die heilige opdrag soos uitgebeeld deur &rsquo;n jeugdige van die lost generation. Ironies, is dit nie? Vandag pryk dit steeds daar vir die free borns om te aanskou.Ek is seker dat die kunstenaar vandag &rsquo;n volwasse man is en reeds gese&euml;n is met ouerskap. Iemand na wie sy kroos kan hardloop en onder sy boesem skuiling en beskerming vind.Teen dieselfde vibricate-muur pryk ook &rsquo;n skets van &rsquo;n natuur&shy;toneel. Die sonsondergang agter &rsquo;n potblou bergreeks. Daar, aan die onderkant, waar skilders gewoonlik hul handtekening sit, staan egter in lopende skrif: &ldquo;From daddy, to Carley. 1996.&rdquo;Di&eacute; meisie was toe nog op laerskool. Intussen het vandale die vibricate-muur s&oacute; afgebreek en sommige tekeninge met graffiti bemors sodat van die tekeninge oneer aangedoen is. Die punt is, daai tekeninge is die nalatenskap van een generasie aan &rsquo;n ander.Ek kan myself byna verwens dat ek nie foto&rsquo;s van die hele muur geneem het nie. Destyds was die mik-en-druk-kamera mos hoog mode en Jaftha se lens het die beelde van wat dalk binnekort tot vergetelheid verdoem sal wees, met sy kameralens vasgel&ecirc;.&rsquo;n Stukkie geskiedenis van die kreatiwiteit van &rsquo;n byna vergete era. So ook het Johnny Carolison se skets van twee singende Katolieke priesters net-net oorleef onder die graffitti van die vrygeborenes. Ou Johnny was lief vir musiek.Of hy musiek gekies het of musiek vir hom, weet ek nie, maar hulle het mekaar gevind. Waar di&eacute; yster, onderwyser en pa vandag in sy graf rus, sal dit hom vrede verskaf om te weet die sangtalent in sy gemeenskap is steeds so volop onder die jeug.Noudat ek die jeug noem &ndash; ons is mos nou in die jeugmaand. Kinderweek is verby met lelike gebeurtenisse wat mens nie kan vergeet nie.Baie sal nooit &rsquo;n jeugdige ouderdom bereik nie omdat &rsquo;n volwassene hul lewe kortgeknip het. Dis volwassenes wat &rsquo;n mens nie kan vertrou om die kindertjies onder hul wakende oog en beskermende hand te plaas nie.Ons kinders is deesdae prooi vir volwassenes. Sprake van &rsquo;n sorgelose kindertyd en &rsquo;n vrye jeug is byna &rsquo;n onwerklikheid.