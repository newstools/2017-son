JY KEN my. As ek weet van &rsquo;n sale of goeie belegging, gaan ek jou daarvan s&ecirc;.Vroeg in Julie was ek in die Kaap om die studente van die Make a Difference-leierskapstigting (MAD) te ontmoet. Dis die organisasie wat Francois Pienaar en &rsquo;n paar vriende in 2003 begin het. Vandag het hulle sowat 170 studente vanaf gr. 8 tot wanneer jy graad vang. Hul studente het die laaste paar jaar 112 onderskeidings behaal. Hulle kry &rsquo;n 100%-slaagsyfer en 90% van die studente op universiteit het hul grade binne die minimum tyd voltooi.Dis &rsquo;n beursprogram wat leierskap bevorder. Jy moet darem &rsquo;n paar breinselle h&ecirc;, maar hulle kyk ook na jou leierskap&shy;vermo&euml;ns, betrokkenheid by jou gemeenskap en help jou om jou volle poten&shy;siaal te bereik. Hulle kyk nie na jou kleur nie, hulle kyk na jou vermo&euml;ns en of jy saam met hulle die pad kan stap.Die studente s&ecirc; wanneer hulle gestruikel of die lewe by die huis te veel geword het, het die MAD hulle gehelp om weer op te staan. Hulle voel nooit alleen nie en hulle voel hulle pas in, want die meeste kinders in die program het soortgelyke omstandighede. Ek het Vrydag vir my show met &rsquo;n paar studente gesels. Hulle is op &rsquo;n ander level! Hulle is van regoor die land en hul omstandighede is challenging, maar die geldelike hulp en ondersteuning wat die MAD hulle bied, help hulle om &rsquo;n verskil te maak in hul skole, families en gemeenskappe. Sommige van hulle het nie meer ouers nie, sommige het &rsquo;n enkelouer, sommige moes hul boeties en sussies grootmaak en sommige se ouers sit in die tronk. Maar hoekom vertel ek jou weer? Wel, hulle het weer beurse beskikbaar en jy moet dit oorweeg as jy jou lewe wil verander. Education is mos duur! Wat as jy wil gaan swot en iets van jou lewe maak, want &aacute;l wat jy sien en ken is die shack of die wendy? &rsquo;n Man raak depressed as jy sien hoe sukkel jou ma of daar is net nie geld vir jou education nie. Jy weet jy kan dit maak. Jy soek net iemand om in jou te glo en jou te help om te groei. Die meeste van die MAD-studente ken suffering. Spencer (27) van Kuilsrivier het Amerika al besoek en die Africa Leadership Academy bygewoon.Die blootstelling en geleenthede wat hy as student kry, het sy lewe verbreed.Danei (20) van Nelspruit vertel my dat sy nou doelbewuste besluite oor haar toekoms kan neem en sy weet sy hoef nie vir enigeen terug te staan nie. Soms soek ons net &rsquo;n oop deur wat ons lewe ingrypend kan verander. Ek weet hoe my lewe verander is toe ek jare gelede studiebeurse gekry het. Alles was moontlik. Ek moes net my deel doen en my agterent af werk, want dit was &rsquo;n once-in-a-lifetime geleentheid. Dis hoekom ek hierdie nuus moet deel.Besoek madleadership.org en doen aansoek om &rsquo;n beurs v&oacute;&oacute;r 31 Julie 2017. Doen moeite met die aansoek. Wys hulle hoekom hulle in jou m&oacute;&eacute;t bel&ecirc;. Wat het jy om te verloor?LYNETTE FRANCIS, aanbieder van die aktualiteitsprogram Fokus op SABC2 en die geselsprogram Praat Saam op RSG, gee haar indrukke oor die mense wat op haar pad kom en die onder&shy;werpe waaroor hulle gesels.