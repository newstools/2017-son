OUDTSHOORN. &ndash; Ontevrede inwoners van Rose Valley in Oudtshoorn het onlangs op &rsquo;n vergadering oor die toekenning van nuwe huise gekla.Hulle is ontevrede oor die Fase 2-behuisingsprojek in Riemvasmaak.Nella Mentoor, &rsquo;n komiteelid wat die inwoners verteenwoordig, s&ecirc; die vergadering is gehou nadat die munisipaliteit nog 15 voltooide Fase 2-huise oorhandig het.Die klaers meen die ontvangers is mense afkomstig van plase in die distrik wie se name nie op die waglyste was nie.Mentoor s&ecirc; hulle is dankbaar vir die nuwe huise, maar die munisipaliteit moet hou by sy beloftes aan die inwoners en by die amptelike behuisingswaglys.Volgens haar word daar voortdurend veranderings aan die lyste gemaak.Francois Boesak, &rsquo;n inwoner, s&ecirc; hy het bewysstukke wat aandui die munisipaliteit tree nie korrek op nie. Hy wil nou &rsquo;n klag by die polisie gaan l&ecirc;.Daar heers ook ongelukkigheid oor mense in Fase 3 van die behuisingsprojek wat nou van die nuwe huise in Fase 2 ontvang. Daar is ook ongelukkigheid oor bejaarde mense en &rsquo;n vrou met &rsquo;n kind wat in &rsquo;n rolstoel is, aan wie duplekshuise toegeken word.Ntobeko Mangqwenqwe, munisipale woordvoerder, s&ecirc; hy&rsquo;t die departement van behuising vir kommentaar gevra, maar nie antwoorde gekry nie.