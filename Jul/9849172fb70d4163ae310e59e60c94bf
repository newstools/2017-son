DIE handskoene is nou duidelik af in die geveg om die hart en siel van die ANC. Dis duidelik as &rsquo;n mens kyk na onlangse verwikkelinge in die regerende party.Die eens trotse vryheidsbeweging is afgetakel en deur bittere interne gevegte uitmekaar geskeur. Die onbetwiste swaargewigkampioen van Suid-Afrikaanse politieke partye is soos &rsquo;n bokser wat uit op sy voete teen die toue steier.Dinge is so erg dat &rsquo;n mens al die vraag moet begin vra: Hoe lank gaan die ANC nog oorleef? Hoe lank nog voor die wegbreek-aksie wat die party finaal gaan skeur? Die vorige wegbreekaksie van lede &ndash; eers na die UDM, Cope en toe die EFF &ndash; het nie veel gedoen om die party regtig te skud nie. Maar dis duidelik dat die huidige geskille die vermo&euml; het om die party te skeur.Die aanloop tot die party se verkiesingskongres om pres. Jacob Zuma se opvolger te kies, kan nog lelik raak. Die woordestryd tussen ondersteuners van die twee kandidate, dr. Nkosazana Dlamini-Zuma en Cyril Ramaphosa, is reeds witwarm. In die Noord-Kaap is die party kwaai gefragmenteerd en in die Wes-Kaap spat die vonke behoorlik, met di&eacute; provinsie se grootste streek wat di&eacute; week ontbind is.Van die ANC se alliansievennote soos Cosatu en die Kommunistiese Party het dit al duidelik gemaak hulle wil h&ecirc; Zuma moet loop.Die invloedryke Gautengse ANC is ook openlik teen Zuma gekant. Op grondvlak is daar &rsquo;n groeiende ontevredenheid met die leiers.Dis natuurlik nog heeltemal te vroeg om visioene te sien van aasvo&euml;ls wat bokant die karkas van die ANC sirkel. Di&eacute; party het immers al gewys hy kan laer trek wanneer hy met die rug teen die muur is. En dat hy w&eacute;&eacute;t van oorleef.Die vraag is egter of daar nog genoeg eenheid in die party oor is om die huidige vlaag storms suksesvol te trotseer. Net die tyd sal leer...