TOUWSRIVIER. &ndash; Hulle het nie hul roots vergeet nie.Dis nou twee onderwysstudente aan die Kaapse Skiereiland Universiteit vir Tegnologie (KSUT) se Mowbray-kampus.Reinhard Apollis en Brenvin Radloff het besluit om terug te ploeg in hul gemeenskap.Apollis en Radloff het die &shy;Sekond&ecirc;re Skool De Kruine in Touwsrivier uitgesonder as &rsquo;n pilot vir &rsquo;n be&shy;mag&shy;ti&shy;gings&shy;projek.Apollis van Touwsrivier en Radloff van Ashton het &shy;Saterdag hul eerste seminaar oor tersi&ecirc;re opleiding aan sowat 70 gr. 12- en gr. 11-leerders aangebied.Apollis, wat &rsquo;n alumnus van De Kruine is, verduidelik die doel van die seminaar: &ldquo;Ek en &rsquo;n groep plattelandse onderwysstudente het besluit dat ons iets moet doen om te help dat meer plattelandse kinders gaan studeer, maak nie saak waar nie.&ldquo;Dis omdat ons besef het baie van ons matriek-klasmaats gaan nie swot het nie, en dis omdat hulle nie bemagtig is met inligting oor beurse, kolleges en toelatings&shy;vereistes nie.&rdquo;Die twee se projek word ondersteun deur Felicity Titus, wat een van hul dosente by die KSUT is.Radloff het op die seminaar uitgewei oor die eerste keer toe hy sy plattelandse comfort zone verlaat het en hoe vreemd die nuwe om&shy;gewing was toe hy nog &rsquo;n groentjie was.Radloff stel voor: &ldquo; &rsquo;n Mens moet egter nie jou vermo&euml;ns onderskat nie.&rdquo; Eva Human, &rsquo;n senior opvoeder by De Kruine, was die hoofspreker. Human het die leerders aangemoedig om hul drome na te jaag en &rsquo;n naskoolse kwalifikasie te bekom.Radloff en Apollis sal leerders van Maandag tot Vrydag in De Kruine se rekenaarsentrum help om aanlyn-aansoeke aan die universiteite en kolleges van hul keuse te stuur.In Augustus sal hulle Touwsrivier weer besoek en fokus op gr. 11&rsquo;s.