IS DIE Southerns Kings hulle by die Europese Pro12-kompetisie aansluit, sal pogings teengestaan word om sommige tuiswedstryde in Londen te speel.S&oacute; het Athol Trollip, die burgemeester van die Nelson Mandelabaai-metro, gister ges&ecirc;.Sport24 het verlede week berig die Kings en die Cheetahs kan hulle reeds in September by &rsquo;n vergrote Pro14 aansluit. Tans speel spanne van Wallis, Ierland, Skotland en Itali&euml; in die kompetisie.Twee Suid-Afrikaanse Superrugby-franchises word Vrydag uit di&eacute; reeks gesny en die algemene gevoel is dat die Kings en die Cheetahs in die slag sal bly.BBC Sport het Vrydag berig die Pro12 se formaat van 14 spanne begin glo reeds in die 2017-&rsquo;18-seisoen en nie die jaar daarna soos aanvanklik gedink is nie.Sport24 skryf ook daar word bespiegel dat die twee Suid-Afrikaanse spanne in die nuwe Pro14 van hul tuiswedstryde in die Allianze-stadion in Londen kan speel.Trollip het ges&ecirc; die moontlikheid van tuiswedstryde in Londen is nog nie aan hom genoem nie.&ldquo;Ek sal so iets ten sterkste teenstaan. Tuiswedstryde beteken jy speel jou wedstryde by die huis. Ons wil internasionale spelers en toeskouers na die Metro en die Nelson Mandelabaai-stadion lok,&rdquo; aldus die mayor.Hy het bygevoeg Superrugby is die eerste keuse vir die Kings en dis nie &rsquo;n uitgemaakte saak dat die Oos-Kaapse streekspan sy plek in di&eacute; kompetisie kwyt is nie.Die Metro het onlangs R15 miljoen bewillig om die Oostelike Provinsie-rugbyunie uit likwidasie te red.In ruil hiervoor het SA Rugby die Nelson Mandelabaai-stadion van drie Springbok-toetse verseker.&ldquo; &rsquo;n Professionele span is van kardinale belang en daarom sal ons dit ten sterkste teenstaan, maar alternatiewe planne sal uiteindelik gemaak moet word.&ldquo;Daar is ook voordele verbonde aan die Europese kompetisie. Daar is nie &rsquo;n reuse-tydsverskil wanneer spanne reis nie en dit kan moontlik ook meer geld inbring,&rdquo; het Trollip afgesluit.