EK ONTHOU hoe ek op laerskool deur my ouma en familie bederf is en hoe ek op my manier gepwasa het. My tantes het seker gemaak my klere is uitge-sort vir Eid en my oupa Boeta Salie of &ldquo;Kapteintjie&rdquo; soos sy mede Distrik Sessers hom genoem het, het gesorg dat ek my lekkers en geldjie kry. Toe kom staan geloof in die pad van familiebande. Die Johannesburgse hooggeregshof het di&eacute; week beslis om een geloof b&oacute; &rsquo;n ander te stel, is &rsquo;n oortreding van die Skolewet.Openbare skole wat grootliks deur die staat ondersteun word, kan nie een leerder se godsdiens bo &rsquo;n ander een bevorder nie. Die Organisasie vir Godsdiensonderrig en Demokrasie (Ogod) het die Christen-karakter van ses skole betwis en vir die hof vertel dis strydig is met die land se nasionale beleid oor godsdiens. Ogod meen dis nie die skool se taak om kinders te leer hoe om hul geloof uit te leef nie. Ek het begin kyk na kleuterskole vir Maya met die oog op haar langtermyn-skoolloopbaan. Die meeste maak dit duidelik wat hul geloofspraktyke is en as jy nie wil h&ecirc; jou kind moet deelneem nie, moet hulle maar net eenkant sit. Stel jou voor jy s&ecirc; vir &rsquo;n tweejarige sy mag nie lekkers eet nie terwyl almal in die klas kou! Hoe sal my kind die versoeking weerstaan om nie deel te neem nie?Dit gaan die departement van onderwys se uitdaging wees om te sien wie die beleid aanpas en toepas. Sommige skoolbeheerliggame dink hulle rule die skool en almal, personeel inkluis, moet net inpas of dis die trekpas. Eerw. Kenneth Meshoe, ACDP-leier, s&ecirc; dit is belangrik vir skole om &rsquo;n beleid oor godsdiens te formuleer. Die uitspraak beteken nie dat godsdiens nie in skole beoefen mag word nie. Maar ons weet tog ook hoe die Christelike geloof in die verlede bevoordeel is. As daar nie &ldquo;boeke gevat en met gebed geopen&rdquo; word tydens &rsquo;n skoolbyeenkoms nie, gaan die Christengeloof nou tot &rsquo;n val kom? I think not.Daar hoef nie smeek&shy;gebede op te gaan oor ons geloof uit ons skole hou nie. Dis ook nie die onnies te taak om jou kind te leer om te bid en te koordans nie. En laat ons eerlik wees, daar is sommige gelowiges wat hul kinders leer dat Sumaya nie hemel toe gaan nie, want sy dien &ldquo;valse gode&rdquo;. Hoe leer ons kinders respek, verdraagsaamheid en diversiteit vir mekaar as ons hulle laat glo die een se ras, geloof of seksualiteit is &ldquo;beter&rdquo; as &rsquo;n ander s&rsquo;n? Hoe leer ons kinders van sosiale same&shy;horigheid en die waardering vir almal se geloofspraktyke as ons hulle nie blootstel aan almal nie?Daar is sekere skole wat geloofsleiers na die skole nooi om te kom praat oor geloof. Almal se praktyke, kos en tradisies word gevier. So verstaan ons wat &ldquo;garaam&rdquo; is, hoekom Katolieke Ash Wednesday het en waarom Sewendedag-adventiste op Saterdae rus. Terloops, waarom moet ons godsdiens in ons skole h&ecirc;? Hoort dit nie by die huis, kerk, masjied of sinagoge nie? LYNETTE FRANCIS, aanbieder van die aktualiteitsprogram Fokus op SABC2 en die geselsprogram Praat Saam op RSG, gee haar indrukke oor die mense wat op haar pad kom en die onder&shy;werpe waaroor hulle gesels.