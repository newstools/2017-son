DIE geveg in 2019 vir die sleutel van die Uniegebou sal tussen meer as twee partye wees.N&oacute;g die ANC, n&oacute;g die DA kan daarop aanspraak maak dat hulle &rsquo;n volstrekte meerderheid gaan kry.Daarom is dit belangrik om reeds voor 2019 met politieke vernuf en fyn voetwerk agter die skerms alliansie- of koalisievennote te &shy;nader.Vir sommige kan dit klink asof jy reeds die verkiesing uit &rsquo;n negatiewe perspektief nader, maar laat ons realisties wees.Die ANC vaar tans in baie troebel water. Selfs sy nasionale beleidskonferensie, wat veronderstel was om soort van &rsquo;n eenheidsvertoon te wees, het klaaglik misluk.CR17 (Cyril Ramaphosa) het inderdaad destyds ontpop as die leier van die National Union of Mineworkers. Toe hy onlangs op die SAKP-kongres die sweep klap, het selfs sy opponente besef CR17 gaan dalk die sleutel van die Uniegebou aan sy lyf dra.NDZ (Nkosazana Dlamini-Zuma) sal gou besef di&eacute; is nie die Afrika-unie nie. Sy moet weet dat sprake van &ldquo;dit moet &rsquo;n vrouepresident wees&rdquo; hou nie eens water in die ANC-vroueliga nie.Al word JZ783 se voorstel gunstig oorweeg &ndash; dat die runner-up in die wedloop om die ANC-presidentskap second in charge moet wees &ndash; sal dit beslis nie NDZ wees nie, n&egrave;, Mbete? Of wat gooi ek hier uit, Lindiwe?Ek het reeds voorheen in hierdie einste ruimte geskryf die leierstryd in die ANC het die potensiaal om die party vir die hoeveelste keer te skeur. Die PAC, Cope, EFF...En dit is wat my uiteindelik by die DA bring. Enige persoon wat die DA nog die bynaam &ldquo;ANC lite&rdquo; gee, moet twee keer dink.Daar is al denkrigtings in die ANC dat hulle die DA die &ldquo;ANC right&rdquo; noem.Die DA is &rsquo;n goed geoliede masjien wat wetenskaplik bestuur word. Strategies het hy reeds die Freedom Charter omarm en praat die taal van Nelson Mandela, die ANC-ikoon.Ja, daar is regses, linkses, liberale, demokrate of sosiaal-demokrate in enige party.Die strategie van die DA om Mmusi Maimane as die swart leier vorentoe te stoot, werp gedeeltelik vrugte af. Konserwatiewe wit mense het reeds van die skip afgespring en het plek gemaak vir die ongelukkiges in die ANC. Of het die ongelukkiges in die ANC na die EFF gegaan?Indien wel, is die EFF se aanwins minimaal.&rsquo;n Leier soos Maimane sou ewe tuis in die ANC wees as die ANC nie so &rsquo;n gemors van sy geskiedenis gemaak het nie. Daarom maak dit hom &rsquo;n geskikte kandidaat vir die Uniegebou.Hou net in gedagte &ndash; &rsquo;n volstrekte meerderheid gaan nie een van die groot olifante beskore wees nie.Daarom sal daar na die kleiner partye gevry moet word. En ook na bruin mense se partye.Bruin mense is &rsquo;n groep wat in die ANC en die DA gemarginaliseer voel. Daarom het hulle weens ontnugtering al hoe meer hul eie partye gestig. Selfs die Khoi-San is aangewend om hulle by die nasionale agenda in te sluit.Baie beskou dit as &rsquo;n negatiewe vorm van nasionalisme en selfs rassisme. Dit is egter ver verwyder van die waarheid. Die uitdaging vir die groot partye is om hierdie vrese te besweer of die partye te inkorporeer.Bruin mense wil voel hulle is deel van die nasionale agenda op alle vlakke van die politiek.Die hemele behoed ons as dit ooit die geval is dat die stert die hond in koalisies swaai &ndash; waar die kleintjies die leeue-aandeel van die koalisiekoek wil eet.Sou dit vergesog wees om te praat van &rsquo;n regering van nasionale eenheid? Die sleutel van die Uniegebou is die kroonjuweel.