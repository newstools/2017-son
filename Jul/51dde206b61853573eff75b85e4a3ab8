SARON. &ndash; Twee tienermeisies het aanklagte van aanranding en seksuele teistering teen &rsquo;n senior cop ingedien.Die cop se girlfriend het die twee Maandagoggend glo genooi om &rsquo;n paar biere saam met haar en die cop te drink.Die 18-jarige vertel: &ldquo;Die man (polisieman) het my later voor die kop gesoen. Toe begin vat hy sommer aan my. Toe loop ek huis toe.&rdquo; Haar 17-jarige vriendin voeg by: &ldquo;Ek het later huis toe gegaan om te kyk of sy oukei is, want sy kry epileptiese aanvalle as sy stres.&ldquo;Sy het in die deur gel&ecirc; en ruk. &rsquo;n Ander meisie, wat saam met ons afgekoel het, wou met my vriendin (18-jarige) gaan baklei, want di&eacute; meisie vry ook met die cop.&ldquo;Ek was so kwaad dat ek teruggegaan het om haar te gaan konfronteer. Sy het in die cop se kar gesit en ek pluk haar toe aan die arm en s&ecirc; sy moet uitklim.&ldquo;Die cop gryp my toe, klap my dat ek op die grond l&ecirc; en toe skop en trap hy my. Ek tel toe &rsquo;n klip op en gooi hom in die gesig.&ldquo;My bobeen is blou geskop en my hand opgeswel,&rdquo; het die 17-jarige vertel.&rsquo;n Ooggetuie het bevestig die cop het die 17-jarige aangerand &ldquo;asof sy &rsquo;n man is&rdquo;.Die cop se girlfriend het glo toe ook tot die bakleiery toegetree, maar omstanders het die situasie ontlont en die polisie ontbied.Die 17-jarige beweer die cop het haar ook betas. &ldquo;Ek het die oggend voor my vriendin (18-jarige) daar aangekom. Toe bevoel die cop my borste.&ldquo;Hy het my ook tussen my bene betas, maar ek het hom gestop voordat hy kon verder gaan. Toe ek daaroor kla, s&ecirc; sy meisie hy maak maar met al die meisies so,&rdquo; s&ecirc; die 17-jarige.AO Tony Smith van die polisie in Saron het bevestig die meisies het aanklagte teen die cop ingedien.&ldquo; &rsquo;n Dossier is aangel&ecirc; en aan die FCS-eenheid (eenheid belas met familie&shy;geweld, kinderbeskerming en seksuele oortredings) oorhandig vir ondersoek.&rdquo;