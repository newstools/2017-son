&rsquo;N VROU is diep in die sop oor duur Samsung-selfone wat sy glo onwettig bekom en toe aan &rsquo;n winkel in Plattekloof verkoop het. Vanora Boonzaaier (53) van Rouxville in Kuilsrivier moes di&eacute; week in die Bellville-handelshof op tien klagte van diefstal, vier van bedrog, ses van vervalsing en ses van uitgifte verskyn het. Dit kom nadat sy deur Replace a Phone (RAP) en Plattekloof Cellular krimineel aangekla is.RAP het selfone van Cell-U-Care gekry, wat hy aan sy klante verkoop het.Boonzaaier was &rsquo;n persoonlike assistent in &rsquo;n prokureursfirma by die Tygervallei Waterfront in Durban&shy;ville. Op 10 Mei 2015 en in Junie 2015 het sy glo telefonies en elektronies op onwettige wyse tien duursame Samsung-selfone vanaf RAP bestel. Boonzaaier het na bewering vir haar eie gewin ses van di&eacute; selfone aan individue verkoop en vier aan Plattekloof Cellular. Haar modus operandi was glo om die spesifieke selfone vanaf RAP te bestel. RAP sou dan sy faktuur vir betaling aan Boonzaaier e-pos.Hierna moes sy &rsquo;n bewys van betaling aan RAP stuur of &rsquo;n faktuur wat die betaling aandui.Nadat sy die fakture gekry het, het sy na bewering vir RAP elektroniese bewys van betalings gestuur. RAP het hierna die selfone vir haar by haar werkgewer se kantore gaan aflewer. Die bewys van betalings wat aan RAP gestuur is, was glo vanuit drie FNB-rekeninge en een Standard Bank-rekening gedoen. Maar di&eacute; bankrekeninge het glo nooit bestaan nie en die betalings is dus nooit aan RAP gedoen nie. RAP het later agtergekom dat sy rekening nooit gekrediteer is met die betalings vir die selfone nie. Hy het &rsquo;n verlies van R89 247 gely. Boonzaaier het glo vyf Samsung Galaxy Note 4-, drie Samsung Galaxy S5- en twee Samsung Galaxy S6-fone bestel sonder om te betaal. Sy het glo die twee S6-fone, een S5 en een Note 4 aan Plattekloof Cellular verkoop. Die vier selfone kos altesaam R36 249.Boonzaaier was weens siekte nie Woensdag in die hof nie. Sy verskyn weer op 3 Augustus in die handelshof.