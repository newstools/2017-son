JOSEPH Mbata het &rsquo;n weer&shy;lose ou tannie in haar eie huis beroof en vermoor.D&iacute;t was die bevinding van regter Patricia Goliath in die Kaapse hooggeregshof.Daphne Higgins (86) se lyk is op 15 Mei 2015 in &rsquo;n plas bloed in haar huis in Heemstede, Bellville, aangetref. Sy was vasgebind in haar slaapkamer. Sy is verwurg en het kopbeserings gehad.Mbata (43) het deur die dak ingekom. Die Bellville-polisie het Higgins se lyk gevind nadat die Kraaifontein-polisie haar Hyundai verlate in Wallacedene ontdek het. Mbata het vier dae voor die moord aan Higgins se dak gewerk. Haar motor is sowat 1 km van sy huis af gevind.Higgins se motorsleutels, remote, rybewys en rekenaar is in Mbata se huis gevind.Hy&rsquo;t eers ges&ecirc; hy het die items op &rsquo;n oop stuk veld opgetel. Later het hy beweer &rsquo;n vreemde man het dit vir R500 aan hom verkoop. Regter Goliath het sy verduidelikings as &ldquo;hoogs onwaarskynlik&rdquo; afgemaak. Die bloed op sy tekkies was ook Higgins s&rsquo;n.Goliath het bevind: &ldquo;Mbata was nie &rsquo;n goeie getuie nie. Hy&rsquo;t telkens versoek vrae moet herhaal word sodat hy &rsquo;n antwoord kon formuleer.&ldquo;Hy&rsquo;t vrae vaag beantwoord en &rsquo;n leuenagtige weergawe voorgehou ten einde hom van die misdade te distansieer.&rdquo;Sy&rsquo;t hom skuldig bevind aan huisbraak met die opset om te roof, roof met verswarende omstandighede en moord.Volgens Goliath kon sy nie aflei die moord is vooraf beplan nie.