&lsquo;DIE jeug van vi&rsquo;dag het f*kk*l maniere nie!&rdquo; sak iemand so in die verbygaan af.Ek loop na my hekkie en kyk die man vraend aan. Hy stop, kyk na my en wys in die straat af.&ldquo;D&aacute;&aacute;i jongens vloek daa&rsquo;m lelik. Hettie ee&rsquo;s respek vi&rsquo; grootmense nie. Dis net &lsquo;ma se goete&rsquo; wat klap uit hulle bekke!&rdquo;Ek kyk in die pad af en sien so vier jong latte wat luidrugtig op die hoek staan.&ldquo;Die jeug van vi&rsquo;dag het ernstige gebed norag!&rdquo; sak die man vir oulaas af en loop verder.Ek kyk weer na die groepie op die hoek en laat my gedagte &rsquo;n bietjie travel.Met Jeugdag nog vars in ons geheue, vra ek myself toe: Wat beteken Jeugdag nou eintlik vir di&eacute; jong latte?Word daar werklik gefokus op die jeug van vandag of is Jeugdag net &rsquo;n platform vir politieke leiers om weer politieke punte te score?Op Jeugdag word teruggedink aan 16 Junie 1976. Die naam van die struggle-ikoon Hector Pieterson is op almal se lippe. Maar is dit werklik nodig om elke jaar in die verlede terug te kyk?Wel, Hector het met sy lewe geboet terwyl hy geveg het teen die onreg van die destydse regering. Daarom moet hy onthou word vir die held wat hy is.Maar kom ons vergeet &rsquo;n slag die verlede en kyk na die wrede werklikheid waarmee ons jeug vandag te doen het. Voer hulle vandag nie ook &rsquo;n oorlewingstryd nie?Bendes maai onder ons jeug. Jong mense voer &rsquo;n bitter stryd teen dwelms.Voeg daarby gebroke huishoudings, onbetrokke ouers wat nie omgee wat in hul kinders se lewe aangaan nie.Enkelouers is aan die orde van die dag &ndash; &rsquo;n pa of selfs &rsquo;n ma wat afwesig is.Die jeug baklei teen werkloosheid en regte rolmodelle ontbreek. Nou soek hulle in hul onkunde comfort by verkeerde vriende.Kan ons in die toekoms Jeugdag eerder wy aan maniere hoe ons kan kyk na die probleme waarmee ons jeug worstel en hulle opvoed?Wel, ek is bly dat hier en daar in die Wes-Kaap darem programme op Jeugdag aangebied is om ons jeug te uplift.Dit is goeie inisiatiewe wat landwyd ingestel moet word en laat d&iacute;t van nou af ons fokuspunt vir Jeugdag wees.Ek het iewers in die blikbreine raakgelees die tienerfase word vandag as &rsquo;n unieke fase in die mens se ontwikkeling beskou. Dit is wanneer hulle op die volwasse lewe voorberei word.As ons na ons jeug kyk en hulle beter opvoed, dan verseker ek &rsquo;n gesonde toekoms en &rsquo;n gesonde gemeenskap.