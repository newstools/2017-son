DIE naam Nelson Mandela is ons logo, want die oudpresident is internasionaal bekend.Geen universiteitswapen of gedetailleerde logo is nodig as jy die naam van een van die w&ecirc;reld se mees ikoniese staatsmanne het nie.Dis die antwoorde wat die nuut benoemde Nelson Mandela-Universiteit (NMU) verlede week verskaf het op vrae rondom sy nuwe logo.Die universiteit was voorheen bekend as die Nelson Mandela Metropolitaanse Universiteit (NMMU).Die amptelike naamsverandering is Donderdag met behulp van adj.pres. Cyril Ramaphosa aan die w&ecirc;reld bekend gemaak.Ikone soos adv. George Bizos, vir dekades Madiba se regsverteenwoordiger, het ook die bekendstelling bygewoon.Die enigste aanpassing is dat die &ldquo;o&rdquo; in die naam Nelson met &rsquo;n sirkel vervang word en dat die &ldquo;a&rdquo; in Mandela met &rsquo;n driehoek vervang is.Luidens &rsquo;n NMU-verklaring simboliseer dit die aardbol asook ubuntu.Die driehoek simboliseer groei, aanpasbaarheid en vooruitgerigte denkwyse.Wanneer die sirkel en driehoek as &rsquo;n eenheid gesien word, staan dit volgens die NMU vir diversiteit.&ldquo;Die keuse van donkerblou as die prim&ecirc;re kleur van die universiteit verteenwoordig die maritieme, wysheid en stabiliteit.&ldquo;Die bietjie geel dui op vibrancy, lojaliteit en dat ons plat op die aarde bly. Geel word ook verbind met die kontinent Afrika &ndash; met die kleur wat in die landsvlae van verskeie Afrikalande verskyn,&rdquo; lui die verklaring.Die universiteit s&ecirc; verder die naam-logo is ontwerp om aan Afrika te herinner, maar ook om steeds internasionaal van aard te wees.Die vervanging van letters met &rsquo;n sirkel en &rsquo;n driehoek dui glo op innovering. Ten spyte van die verduideliking het studente en andere bykans deur die bank die universiteit se nuwe logo op sy Facebook-blad afgekeur.Die meeste meen daar is g&rsquo;n manier dat die spesifieke verduidelikings oor die sirkel en driehoek enigsins afgelei kan word nie.Verskeie gegriefdes het dit as &rsquo;n grap beskryf en een het selfs gevra of dit &rsquo;n April Fool&rsquo;s-grap is.Die universiteit was skaars 14 jaar bekend as die NMMU.In 2003 is aangekondig die Universiteit van Port Elizabeth (UPE), PE-technikon en die Vista-universiteit se Baaise kampus het saamgesmelt om die NMMU te vorm.