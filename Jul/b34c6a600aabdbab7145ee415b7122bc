MINSTENS twee mense, onder wie ’n sesjarige meisie, is die naweek in twee ongelukke op paaie in die Wes-Kaap dood. Die ongeluk waarin die meisie dood is, het gisteroggendomstreeks 24:30 in Laingsburg gebeur. Die ander ongeluk het Saterdagoggend in Muizenberg, Kaapstad, plaasgevind en ’n vrou het daarin gesterf. Volgens die Wes-Kaapse verkeershoof, Kenny Africa, het verkeersbeamptes ook 23 motoriste vir dronkbestuur gearresteer. “Vier motoriste is in die Mosselbaai-area gearresteer, drie in George en drie in Swellendam, twee elk in Knysna, Somerset-Wes en Caledon, en een elk in Vredenburg en Worcester. “Ons beamptes het 25 blitspadblokkades oral in die provinsie opgestel en toetse op 2 119 bestuurders gedoen.”