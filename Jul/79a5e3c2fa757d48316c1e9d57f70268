&rsquo;N POLISIE-ONDERSOEK sal bepaal of brandstigting betrokke was by die brand wat Vrydag groot skade aan die premierskantoor (OTP) in Bhisho aangerig het.Maar intussen is dit nie die moeite werd om te bespiegel nie.Dit was gister die mening van Sonwabo Mbananga, &rsquo;n woordvoerder van die &shy;provinsiale regering.Die brand het omstreeks 14:30 in die administratiewe blok van die premierskantoor uitgebreek.Die direkteur-generaal van die premierskantoor, Marion Mbina-Mthembu, en haar &shy;uitvoerende komitee sit ook in di&eacute; gebou.Die gebou is vinnig ontruim en niemand is beseer nie.Phumulo Masualle, die Oos-Kaapse premier, het die gebou gister besoek om meer inligting oor die verwoesting te kry.Mbananga het bevestig die middelpunt van die brand was in &rsquo;n area waar verskaffingskettingdokumente gestoor word.Die kantoor was besig om di&eacute; dokumente te skandeer en in &rsquo;n digitale argief te plaas. Die dokumente vorm deel van &rsquo;n ondersoek wat Mbina-Mthembu doen oor verskaffingsketting-onre&euml;lmatighede wat so ver terug as 2010 strek.Mbananga s&ecirc; daar kon nog nie bevestig word hoeveel dokumente verlore gegaan het en wat die impak daarvan op die ondersoek is nie.Die geldelike skade wat gely is en die tydsduur van herstelwerk moet ook nog bepaal word. Masualle het egter benadruk die OTP bly ten spyte van die brand ten volle operasioneel.Vroe&euml;r Vrydagoggend het &rsquo;n brand ook verwoesting in die premierskantoor in &shy;Gauteng gesaai. Dis glo deur &rsquo;n elektriese fout veroorsaak.Maar Bobby Stevenson, DA-lid van die provinsiale portefeuljekomitee oor die &shy;premierskantoor, meen &rsquo;n grondige ondersoek moet beslis gedoen word.Hy s&ecirc; die uitslae van so &rsquo;n ondersoek moet ook aan die publiek bekend gemaak word. &ldquo;Mense moet verseker word dit was nie &rsquo;n poging om waardevolle dokumente, wat deel van &rsquo;n ondersoek vorm, te verwoes nie,&rdquo; het Stevenson afgesluit.