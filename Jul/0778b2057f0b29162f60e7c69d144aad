DIE ondersoekende joernalis Brenda War&shy;dle het Vrydag in die Baaise handelshof verskyn nadat sy na bewering meer as R500 000 van &rsquo;n egpaar gesteel het.Wardle, wat by verskeie geleenthede versuim het om vir haar hofverskyning op te daag, is Donderdag aangekeer.Dit volg nadat &rsquo;n lasbrief vir haar arrestasie uitgereik is.Sy staan tereg op klagte van bedrog en diefstal, sowel as die oortreding van die Prokureurswet.Luidens die klagstaat het Wardle, wat glo voorheen aan soortgelyke klagte skuldig bevind is, oor die tydperk van April 2009 tot Augustus 2013 altesaam R538 766 gesteel.Sy het haarself glo as &rsquo;n prokureur voorgedoen en &rsquo;n gevonniste moordenaar, Stephanus van Aardt, genader.Wardle het glo vir Van Aardt, wat in 2007 tot 12 jaar gevangenisstraf gevonnis is, laat glo sy kan hom vir parool in aanmerking laat kom.Die klagstaat s&ecirc; ook Wardle is deur Van Aardt en sy vrou, Milana, aangestel om Van Aardt te help om parool te kry.&ldquo;Die beskuldigde het &rsquo;n Absa-bankrekening en het Milana van Aardt by verskeie geleenthede instruksies gegee om geld in di&eacute; rekening te betaal vir dienste gelewer,&rdquo; lui die klagstaat.Die beskuldigde het blykbaar ook aangedui Van Aardt se vonnis kan oorgesit word in korrektiewe toesig.&ldquo;In geen stadium was Van Aardt se vonnis egter van so &rsquo;n aard dat hy vir parool in aanmerking sou kon kom nie,&rdquo; lui die klagstaat verder.Wardle het Vrydag om borgtog aansoek gedoen, maar dis van die hand gewys.Sy bly in aanhouding en die saak is tot 10 Julie uitgestel.