DIE Stormers-vleuel Cheslin Kolbe se driekuns aan drie&euml; was gister in Bloem&shy;fontein deurslaggewend vir sy span se Superrugby-oorwinning met 40-34 oor die Cheetahs.Die Kapenaars het met die rustyd met 26-17 voorgeloop.Dit het gelyk asof Robbie Fleck, afrigter, en sy span die wedstryd gemaklik sou wen, maar die Cheetahs het met &rsquo;n geweldige terugvegpoging in die tweede helfte vorendag gekom. Die Stormers is reeds ver&shy;seker van hul plek in die uitspeelrondes van die kompetisie, terwyl daar niks op die spel is vir die span van Bloemfontein nie.Die Cheetahs en Stormers was bereid om die bal rond te gooi en tien drie&euml; is in hierdie aanskoulike wedstryd gedruk. Albei spanne het hulle egter aan swak dissipline skuldig gemaak. Rynhardt Elstadt van die Stormers en Henco Venter van die Cheetahs is byvoorbeeld met rooikaarte van die veld gestuur.Drie van die Cheetahs se vier drie&euml; het gekom terwyl die Stormers 14 spelers op die veld gehad het. Twee van die Stormers se drie&euml; is ook aangeteken toe die Cheetahs net 14 man op die veld gehad het.Die span van Franco Smith, afrigter, het goed gedoen deur van &rsquo;n telling van 33-20 terug te veg om in die laaste kwart van die wedstryd met 34-33 voor te loop.Sikhumbuzo Notshe, wat as &rsquo;n plaasvervanger opgekom het, het &rsquo;n drie in die 72ste minuut gaan druk. Dit het die oorwinning aan die Kapenaars besorg. Die losskakel Damian Willemse (19) het met voortreflike rugby in sy eerste wedstryd in die beginspan van die Stormers vorendag gekom. Hy het &rsquo;n puik drie in die eerste helfte gedruk en gewys dat hy nog diep spore in SA rugby gaan trap.Vir die tuisspan het Francois Venter, kaptein, Ox Nch&eacute;, stut, en Clayton Blommetjies, heelagter, die oog gevang met hul goeie spel.Die Stormer-breier sal veral oor sy span se verdediging bekommerd moet wees.As Fleck en sy manne nie di&eacute; aspek van hul spel opknap nie, gaan hulle beslis klippe kou in hul kwarteindronde op 22 Julie. Puntemakers:STORMERS &ndash; drie&euml;: Cheslin Kolbe (3), Damian Willemse, Seabela Senatla, Sikhumbuzo Notshe; doelskoppe: SP Marais, Kolbe (4).CHEETAHS &ndash; drie&euml;: Reniel Hugo, Elandr&eacute; Huggett, Clinton Swart, Raymond Rhule; doelskoppe: Niel Marais (4); strafdoele: Marais (2).