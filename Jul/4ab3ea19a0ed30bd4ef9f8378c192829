DIE twee mans Victor Mlotshwa glo in ’n doodskis in gedwing en gedreig het om petrol oor hom te gooi, het Vrydag in hul heraansoek om borgtog in die Middelburg-streekhof gesê dat hul lewe in die tronk in gevaar is. Hulle sê hulle word met die dood in die tronk gedreig. Theo Jackson en Willem Oosthuizen is aangekla van ontvoering, aanranding met die doel om ernstig te beseer, en poging tot moord. Tydens hul verskyning in 2016 het hulle aan die hof genoem dat hulle Mlotshwa net ’n les wou leer. Hulle het aanvanklik aansoek om borgtog laat vaar, en toe weer vir borgtog gevra, waarna die hof dit van die hand gewys het. – Netwerk24