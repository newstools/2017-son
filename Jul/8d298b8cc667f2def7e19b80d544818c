AL IS ek hoe single, wil ek tog nooit &rsquo;n nyatsi on the side wees nie. En ek is my eie blesser.Kyk hoe lelik het Mrs Nomsa Gigabyte-Gigaba en Buhle Mkhize se bekgevegte op Instagram en sosiale media uitgedraai. Dis shade van die m&ocirc;re tot die aand &ndash; en dit oor &rsquo;n man. Ek lees op sosiale media hoe die vroue praat oor hoe moeilik dit is om single maats te ontmoet. Die meeste &ldquo;van oor &rsquo;n sekere ouderdom&rdquo; gee glo voor hulle is enkellopend. Kaantie is hulle al lank in &rsquo;n vaste verhouding. Dis glo moeilik om vroeg vas te stel of &rsquo;n (vr)ou in &rsquo;n verhouding is, tensy jy vra. (Natuurlik is dit &rsquo;n ander saak as dit jou nie pla dat hy/sy hul lyf, geld en toiletrolletjies met iemand anders deel nie.) Toe post een vrou di&eacute; boodskap: &ldquo;Ladies&hellip; just in case you&rsquo;re confused. God will never send you someone else&rsquo;s husband.&rdquo; Nou soe. Wees eerlik: ons het al telkemale gehoor hoe word geredeneer hy/sy is getroud, maar . . . Dis wat die MAAR voorafgaan wat my altyd bekommer, want &rsquo;n feit is &rsquo;n feit, al probeer jy dit h&oacute;&eacute; wegredeneer. Hier&rsquo;s nog: &ldquo;Ja, maar hy is baie ongelukkig. Of &ldquo;hulle slaap nie eens saam nie&rdquo;, &ldquo;hulle het &rsquo;n kind, maar . . . en die classic ene is wanneer &rsquo;n ho&euml;r hand ingesleep word, want jy gaan mos nie met die Here stry nie. Ek is geprikkel deur &rsquo;n promo van &rsquo;n nuwe show wat eersdaags op kykNET begin. Dit word Skelmpie genoem en die vervaardigers s&ecirc; dit is vir paartjies om &ldquo;closure&rdquo; te kry n&aacute; &rsquo;n lelike break-up. Op SABC se Nyan&rsquo; Nyan deel mense ook hul besigheid so met die &shy;w&ecirc;reld &agrave; la Jerry Springer en Cheaters. J&ocirc;, lyk my cheating is s&oacute; alledaags dat paartjies maar begin aanvaar daar gaan &rsquo;n derde wiel wees? Verneukery is tog nie net geheime afsprake en vryery in donker hoekies of laataand-chats op &shy;WhatsApp terwyl jou partner slaap nie. Watter vrou teks &shy;anyway &ldquo;onskuldig&rdquo; ou nag jou man terwyl jy en sy kinders slaap? Daar is emosionele ontrouheid in my boekie en daar is nie &ldquo;onskuldige&rdquo; flankering nie, behalwe as jy single is en niemand se gevoelens of trust skipbreuk gaan ly nie. Maar ek is erg old-school. #Dealbreakers. Ek is &rsquo;n fan van My Perfect Wedding en Sprokiesbruilof (selle vervaardigers) en verstom my aan die moeite en koste wat mense aangaan om te trou.Maar Statistiek Suid-Afrika s&ecirc; minder mense trou deesdae, vroue wat skei, raak &aacute;l ouer en mans is meer geneig om meer as twee keer te trou. Wat se pot wat net een deksel het? Klink meer soos one size fits all? #JustSaying.Die stats van 2014 wys dat daar so oor die 37% egskeidings in die Black African-bevolking was, 28,2% wit mense, dan bruin mense en Indi&euml;rs. Dit lyk ook asof dit in die meeste gevalle die vroue is wat die egskeiding begin. Die ge-chat op Facebook word afgesluit met &rsquo;n opmerking van &rsquo;n ontnugterde vrou: &ldquo;Ons moet maar aanvaar ons het almal baggage. Soms is dit &rsquo;n rugsakkie en soms &rsquo;n vullistrok. Jy moet maar self besluit waarmee jy kan saamleef.&rdquo; LYNETTE FRANCIS, aanbieder van die aktualiteitsprogram Fokus op SABC2 en die geselsprogram Praat Saam op RSG, gee haar indrukke oor die mense wat op haar pad kom en die onderwerpe waaroor hulle gesels.