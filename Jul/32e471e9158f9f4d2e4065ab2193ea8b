In 2008 het hulle besluit hy is nutteloos, maar nou moet hy hoor “hoe moeilik dit is”. So het oudpres. Thabo Mbeki Donderdagaand in ’n eksklusiewe onderhoud met eNCA gesê oor die ANC wat hom destyds as leier uitgeskop het. Hy het hom van die stryd oor die volgende leier van die party gedistansieer. Volgens Mbeki was ekonomiese inklusiwiteit reeds in sy bewind ’n twispunt. Ook het die verskaffing van grond aan alle Suid-Afrikaners in sy ampstermyn minder aandag gekry omdat die fokus op versoening was. – Netwerk24