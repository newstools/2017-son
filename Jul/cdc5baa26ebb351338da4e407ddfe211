KRIMINELE met &rsquo;n duidelike voorliefde vir drank het Donderdag naby die Baai met bier van derduisende rande op die vlug geslaan.D&iacute;t was nadat hulle &rsquo;n vragmotor van Suid-Afrikaanse Brouerye (SAB) op die N2 wes van Port Elizabeth gekaap het.Volgens kapt. Sandra Janse van Rensburg, &rsquo;n polisiewoordvoerder, het die vragmotor die SAB se perseel in Perseverance gister omstreeks 05:30 verlaat.Die vragmotor was onderweg na Patensie.Janse van Rensburg het verduidelik die trok is deur vier mans in &rsquo;n Toyota Corolla van die pad getrek net buite die Baai.Die vragmotorbestuurder het afgetrek aangesien die Toyota met &rsquo;n blou lig toegerus was.Die bestuurder en &rsquo;n passasier is toe beveel om in die Corolla te klim. Een van hulle is in die motor se kattebak gesit.Albei slagoffers is later in Deal Party in die Baai afgelaai.Volgens Janse van Rensburg is die vragmotor later in Bethelsdorp aangetref.Sy het verduidelik dat 17 palette bier deur die kapers van die vragmotor af verwyder is.Die polisiewoordvoerder het bygevoeg dat daar gewoonlik 10 kaste bier op een palet gepak word.Janse van Rensburg kon nie bevestig of dit blikkies of bottels bier was wat gesteel is nie, maar gewoonlik is daar 24 blikkies of botteltjies bier per kas.Dit kan aandui dat 4 080 blikkies of botteltjies ter waarde van tienduisende rande nou voete gekry het. Niemand is nog in verband met die voorval aangekeer nie. Die polisie wag nog op &rsquo;n SAB-verslag om die presiese skade wat gely is, te bepaal.