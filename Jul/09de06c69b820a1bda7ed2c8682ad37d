SUID-AFRIKANERS het met skok en afgryse gereageer toe dit di&eacute; week aan die lig kom dat twee polisiebeamptes miljoene rande verdien terwyl hulle by die huis sit omdat hulle geskors is.Die geskorste nasionale polisiehoof, Riah Phiyega, en die hoof van misdaadintelligensie, Richard Mdluli, het saam R11,5 miljoen verdien.Mdluli het boonop &rsquo;n diensbonus van R413 957 gekry. Die syfers is vandeesweek in die parlement bekend gemaak.Phiyega is op 14 Oktober 2015 geskors en Mudluli op 8 Mei 2011. Die syfers is van hul skorsing af tot 30 April vanjaar. Dit is verregaande dat so gesloer word met hul sake en dat hulle toegelaat word om op die belastingbetaler se rekening &rsquo;n koninklike lewe te lei.Hul lot moet so gou moontlik bepaal word sodat di&eacute; vermorsing stopgesit kan word. Daardie geld kan baie meer produktief aangewend word.