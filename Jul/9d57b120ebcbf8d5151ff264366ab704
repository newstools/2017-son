&lsquo;FATHER of Wonder&rdquo; is die jongste single van Varonica Meyer, gospel-sangeres, wat oorspronklik van Kraaifontein kom.Sy vertel: &ldquo;Toe ek die lied opgeneem het, het ek in die ateljee so &rsquo;n vrede van die Here ervaar en vertrou dat baie siele na die Here sal kom.&ldquo;Dis die gebed van my hart dat die lied siele sal bereik en harte sal verander in die Vader se teenwoordigheid.&rdquo;Meyer vertel sy is dankbaar dat sy in die huis van die Here grootgeword het en dat haar ouers haar die Here se pad gewys het.&ldquo;Ek onthou daardie tyd moes ek altyd die koortjies in die kerk en by die opelugdienste lei, want daar was nie soos vandag praise and worship teams nie.&rdquo;Varonica het by &rsquo;n kooroefening die Here as haar Saligmaker aangeneem.&ldquo;My lewe het radikaal verander, want ek het besef, sonder die Here in my lewe is alles vergeefs!&ldquo;Ek&rsquo;s baie opgewonde oor &lsquo;Father of Wonder&rsquo;. Dit is geskryf deur Tyrone Marinus en die producer is Gershwin Koen.&ldquo;As die storms van die lewe om my woed, is die Here my anker en ek sal hom loof en sy lof sal altyd in my mond wees.&rdquo;Die musikante wat haar inspireer, is Konjalo, Ntokozo Mbambo, Jason Nelson en Tamela Mann.Varonica is gelukkig getroud met Joshua Meyer en hulle is gese&euml;nd met pragtige kinders &ndash; Zamar (6) en Habassah (9 maande).&ldquo;My ouers, familie en kerk ondersteun my in alles wat ek doen. Daarvoor sal ek altyd dankbaar wees.&ldquo;Hou aan met wat die Here aan jou toevertrou het en jy sal groot hoogtes bereik.&ldquo;Ek weet ook vir seker dat die Here groot planne met my lewe het, want ek staan op sy beloftes wat ja en amen is.&rdquo;