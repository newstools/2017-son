BEJAARDES is oor die naweek in Summerstrand geteiken toe misdadigers hulle in die vroegoggendure gedreig en items in hul huise gesteel het. Volgens kol. Priscilla Naidu, &rsquo;n polisiewoordvoerder, ondersoek die polisie twee aparte &shy;voorvalle van huisroof. &rsquo;n Man (62) het gister 02:00 &shy;wakker geskrik toe hy harde geluide in sy huis hoor. &ldquo;Toe hy verdere ondersoek instel, het hy &rsquo;n onbekende man in hul huis gesien. &ldquo;Die man het met &rsquo;n skroewedraaier in sy hand gestaan en &shy;dreigemente gemaak teenoor die man en sy vrou.&rdquo;Volgens Naidu het die verdagte op die vlug &shy;geslaan met &rsquo;n plasma-TV en &rsquo;n &shy;eksterne hardeskyf. &ldquo;Hy (verdagte) het &shy;toegang verkry deur &rsquo;n kamervenster. &ldquo;Die verdagte het by die voordeur uitgehardloop en verdwyn tussen bosse.&rdquo;Intussen het &rsquo;n 70&shy;jarige man, ook &shy;woonagtig in &shy;Summerstrand, &shy;Saterdag vroeg die skok van sy lewe gekry. Volgens Naidu het die voorval om 03:30 gebeur. Die bejaarde man het wakker geskrik toe hy die geluid van glas wat breek, hoor. &ldquo;Twee onbekende verdagtes was in die huis en het dreigemente met messe gemaak en &shy;laptops ge&euml;is. &ldquo;Toe hulle geen &shy;laptops in die huis vind nie, is hulle weg met &rsquo;n selfoon en &rsquo;n klein bedrag geld. &ldquo;Geen arrestasies is tot dusver gemaak nie,&rdquo; s&ecirc; Naidu.