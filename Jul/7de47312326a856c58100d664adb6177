’N VYFJARIGE meisie is in ’n kritieke toestand nadat sy byna by haar ouerhuis verdrink het. Die voorval het Sondagmiddag in Bellville plaasgevind. Paramedics van ER24 het hulle na die toneel gehaas waar die ouers reeds met mond-tot-mond-asemhaling besig was. Ná 20 minute het die meisie weer vitals getoon en sy is toe in ’n ambulans gelaai. Op pad na die hospitaal moes mond-tot-mond-asemhaling egter weer toegepas word toe die meisie se vitals verswak het, sê ’n ER24-woordvoerder, Russell Meiring. Laticia Pienaar, woordvoerder by die Tygerberg-hospitaal, sê die meisie se ouers het versoek dat geen inligting rakende haar toestand aan die media deurgegee word nie.