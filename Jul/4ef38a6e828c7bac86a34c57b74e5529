RUSSELL Domingo, die Proteas se afrigter, se ma is eergisteraand omstreeks 23:00 oorlede. Domingo het Saterdagoggend die nuus ontvang dat sy ma, Sandra, op life support gesit is. Hy het onmiddellik die Proteas verlaat op dag 4 van die eerste toets teen Engeland op Lord’s in Londen. Domingo was egter nie betyds om saam met sy ma te wees in haar laaste oomblikke nie. Toe hy sy vlug gisteroggend kon haal, het hy die doodstyding gekry. Domingo se ma was meer as twee weke gelede in ’n motorongeluk. Die afrigter moes toe in die middel van die T20-reeks teen Engeland noodgedwonge na Suid-Afrika terugkeer. Suid-Afrika het die eerste toets teen Engeland Sondag op dag 4 met 211 lopies verloor.