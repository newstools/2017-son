DIE Kaapse stadsraad het tien bouterreine in die middestad, Sout&shy;rivier en Woodstock vir bekostigbare behuising ge&iuml;dentifiseer.Brett Herron, mayco-lid vir vervoer en stedelike ontwikkeling, het di&eacute; aankondiging gister by die Bekostigbare Behuising Afrika-konferensie gemaak.&ldquo;Drie van die bouterreine is reeds vir maatskaplike behuising toegeken,&rdquo; het Herron ges&ecirc;.Twee erwe langs Pine Road en ses erwe langs Dillonlaan is gemerk vir tweeverdieping- en vierverdieping-wooneenhede.&ldquo;Dit sal bestaan uit eenman-, een- en tweeslaapkamerwoonstelle. Altesaam 240 maatskaplike staatsgesubsidieerde huurwoon-eenhede sal hier gebou word vir mense met &rsquo;n inkomste van minder as R15 000,&rdquo; vertel Herron.Mense wat op die Stad se behuisingsdatabasis is, sal in aanmerking kom.Die ontwikkeling by die Soutrivier-mark in Albertstraat sal uit 476 staatsgesubsidieerde huur-wooneenhede bestaan.&ldquo;Mense moet tussen R3 500 en R20 000 verdien om in aanmerking te kom vir hierdie wooneenhede,&rdquo; het Herron aangevoer.Hy het ook ges&ecirc; daar sal tydelike verblyf-gebiede in Soutrivier en die Kaapse middestad aangebring word soos in Wolwerivier.&ldquo;Daar word ook gekyk om Wolwerivier in &rsquo;n permanente behuisingsprojek te omskep. En Blikkiesdorp se inwoners sal ook binnekort van huise voorsien word,&rdquo; het Herron belowe.Hy het die Reclaim the City-aktiviste wat die konferensie bygewoon het n&aacute; sy toespraak toegespreek.Faghmeeda Ling van Reclaim the City het hom vertel dat uitsetting haar en haar gesin in die gesig staar. Volgens haar is dit ook die lot van 14 ander gesinne in Albertstraat, Soutrivier.Herron het ges&ecirc; hulle sal van tydelike verblyf voorsien word.&ldquo;Ons gaan nie Wolwerivier toe nie. Die City werk nie vir ons nie,&rdquo; het Ling aan Herron ges&ecirc;.