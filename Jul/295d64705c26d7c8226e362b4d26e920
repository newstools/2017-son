&rsquo;N VERMEENDE vroue- en kinderverkragter het glo lekker aan&rsquo;t suip gegaan kort voordat hy in hegtenis geneem is vir die verkragting van &rsquo;n vyfjarige meisie.Liam Jones (35) van Windvogel staan tereg op twee aanklagte van verkragting en &rsquo;n klag van menseroof. Die meisie is op 29 Julie 2013 verkrag.Jones het gister in kruisondervraging getuig dat hy, sy broer, Nathan, en van sy p&ecirc;lle die aand van 28 Julie by sy ouerhuis saam alkohol gedrink het.Hy het getuig ene Maurika, &rsquo;n girl wat hy net &ldquo;gesien&rdquo; het, het ook saam met hulle gedrink. Volgens Jones het hulle die middag van 28 Julie 2013 begin drink.Hy getuig hulle het Black Label, Amstel, rum en Ship Sherry gedrink.Volgens Jones het hulle al die drank opgedrink.Hy getuig n&aacute; al die drank was hy &ldquo;lekker warm&rdquo;. Toe die drank op is, het Jones getuig, het al die vriende huis toe gegaan.Hy en Maurika het toe na ene oom Tim se huis gegaan waar hulle oor&shy;geslaap het. Volgens Jones was Maurika ook semi-dronk.Jones het getuig hy kan nie onthou of hy op 27 Julie gedrink het nie, want dit was sy ouma se begrafnis. Volgens Jones het oom Tim hom en Maurika 05:00 die volgende oggend (29 Julie) wakker gemaak omdat sy dogter wat in die ander kamer gel&ecirc; en slaap het, 06:00 sou opstaan.Jones het getuig oom Tim wou nie h&ecirc; sy dogter moet sien daar slaap ander mense in die huis nie.Volgens Jones het hy &rsquo;n babelas gehad toe hy wakker word.Hy s&ecirc; nadat hy Maurika huis toe geneem het, is hy na sy ouerhuis waar hy &rsquo;n uur of twee geslaap het. Volgens Jones het &rsquo;n neef van hom, ene Marquin, hom toe gebel en oorgenooi. Hy s&ecirc; by Marquin se huis het hulle ook alkohol gedrink.Volgens Jones het hulle twee Black Labels by Marquin se huis gedrink.Hy het getuig kort hierna is hulle Windvogel toe om verder te gaan drink.Jones het ges&ecirc; op pad daarheen het hulle sy ander neef, ene Sherwin &ndash; oftewel Ore, raakgeloop.Volgens Jones het hulle by die wit kerk nog &rsquo;n bier gedrink, toe bel en kom haal Marquin se vrou hom.Jones het ges&ecirc; hierna het hulle nog &rsquo;n Black Label en &rsquo;n bottel rum gekoop by die tavern naby die wit kerk. Toe hulle na die wit kerk terugkeer, het hulle nog &rsquo;n vriend, ene Brood, raakgeloop. Volgens Jones het Sherwin se girlfriend hom intussen kom haal.Volgens Jones is hy en Brood toe na Donovan Steward, ook bekend as Coach, se huis. Hy s&ecirc; by Coach se huis het hulle, en nog &rsquo;n neef van Jones &ndash; Edgar Wesso &ndash; n&oacute;g &rsquo;n bottel rum en &rsquo;n bottel Ship Sherry ge-polish.Volgens Jones is hy n&aacute; die drinkery na sy dogtertjie se huis.Daar het hy &rsquo;n bietjie met haar gespeel en haar &rsquo;n R10 gegee vir lekkergoed.Hy het getuig toe hy teruggaan na Coach se huis, toe gee Edgar hom nog &rsquo;n shot rum by die hek.Volgens Jones was hy in daardie stadium nog nie dronk nie.Jones het getuig daarna het hy en Wesso gegaan na Eric&rsquo;s Tavern, wat sowat vyf huise vanaf Coach se huis gele&euml; is. &ldquo;Dit was my idee om daarheen te gaan.&rdquo;Die saak dien voor regter Nomawabo Msizi.