DIE week het ons mos Mandela-dag gevier.Die land se eerste demokratiese &ldquo;pa&rdquo; sou Dinsdag mos 99 jaar oud geword het.Ons het sy verjaardag gevier, want Madiba het aan ons gewys wat ons land en sy mense werklik kan wees.Nadat hy 27 jaar in die tronk was vir sy oortuiging dat almal gelyk is en dat die land vir almal is, kon hierdie besonderse man as &rsquo;n baie verbitterde, verskrompelde figuur uit die tronk gestap het, met &rsquo;n wrok in sy hart oor wat aan hom en so baie ander gedoen is deur &rsquo;n wrede en skrikwekkende stelsel.Tata het egter fier en regop uit daai sel gestap en die hand van vrede en vergifnis uitgesteek, selfs na die vyand.En, ja, Madiba het sy foute gehad, soos enige mens, maar jy kon sien hy probeer ten minste om elke keer die regte besluit te neem.Sy menslikheid het uitgestraal.