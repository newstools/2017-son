DIE vermeende sekspes-pastoor van Durban sal einde aanstaande maand in die Baaise landdroshof weer aansoek doen om borgtog.Die Nigeriese pastoor Timothy Omotoso (58) se aansoek om borgtog begin op 29 Augustus. Die verhoor is vir twee dae uitgesit.Die tweede borgtog-aansoek, wat op nuwe feite gebaseer is, kom nadat sy eerste aansoek in Mei onsuksesvol was.Omotoso het kort n&aacute; sy eerste mislukte borgtogaansoek sy regspan, Alwyn Griebenow van Griebenow Ingelyf en adv. Terry Price, se mandaat be&euml;indig.James Reilly van James Reilly Prokureurs in die Baai tree in di&eacute; stadium tydelik op vir Omotoso in opdrag van MacLachlan en Porter Prokureurs in Vereeniging.Omotoso se nuwe regspan sal binnekort in die Baai aankom om met hul kli&euml;nt te konsulteer.Omotoso staan tereg op altesame 22 klagte van mensegeweld en mensehandel.Hy word daarvan aangekla dat hy seksdade met talle jong vroue in Durban en minstens een in die Baai gepleeg het.Die jongste van die vermeende slagoffers was glo ten tyde van die beweerde voorval net 13 jaar oud.Vrydag is besluit dat Omotoso gister se hofverrigtinge via AVR (audio/video receiver) kan volg weens veiligheidsredes en omdat hy angs&shy;tig raak in die hof se aanhoudingselle.Hy het gister nietemin in die hof verskyn.Reilly het aan die hof ges&ecirc; sy kli&euml;nt is baie teleurgesteld omdat die saak vir so lank uitgestel word. Adv. Zelda Swanepoel het gister aangekla.