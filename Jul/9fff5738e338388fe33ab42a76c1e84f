MEER as 50 werknemers by die spog-ATKV-oord in Hartenbos in die Suid-Kaap sit hul staking vandag voort.Beyers Claassen, operasio&shy;nele bestuurder vir die Suid-Kaap-afdeling van die vakbond United Association of South Africa (Uasa), s&ecirc; die werkers eis &rsquo;n verhoging van 6.5%.Die werkgewer het gister n&aacute; samesprekings geweier om van sy aanbod van 5.5% af te wyk. Die staking, wat gister begin het, volg n&aacute; onsuksesvolle bemiddeling deur die CCMA.Die onopgeloste loondispuut het in November 2016 begin.Die unie het die ATKV-base reeds Vrydag 16:00 kennis gegee van sy voorneme om met die staking te begin. &ldquo;Ons het weer &rsquo;n stemming onder ons lede gehou en die meeste het ten gunste van &rsquo;n staking gestem,&rdquo; s&ecirc; Claassen.Die werkers het in November 2016 met &rsquo;n grief begin oor loonverhogings wat nie tred hou met inflasie nie. Die grief is later verwys na die CCMA, waar die dispuut onopgelos gebly het. Weens die druk program gedurende die Desembervakansieseisoen het Uasa besluit om nie &rsquo;n sertifikaat aan te vra nie. D&iacute;t aangesien die betrokke partye ooreengekom het om vroeg in 2017 voort te gaan met onderhandelinge. Uasa se aanvanklike eise was onder meer &rsquo;n 12%-verhoging, &rsquo;n vervoertoelaag van R400 per maand, &rsquo;n skoolhulpfonds en gelykheid ten opsigte van behuising.Volgens Claassen kry die bestuurders van die ATKV huur en huisvesting. Hulle verhuur glo hul privaat wonings ten duurste. Hy het egter bevestig die dispuut oor die huurgeld van die bestuurders maak nie deel uit van die huidige loondispuut of onderhandelinge nie. Claassen s&ecirc; die ATKV-bestuur sal nie van sy 5.5% afwyk nie oor hy reeds die vervoertoelae aan sy werkers verhoog het.