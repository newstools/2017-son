R Barbier van die Baai skryf: Vandag haal ek my hoed af vir daardie Baaienaars wat uit hul pad gaan en hul tyd opoffer om ons jong kinders besig te hou met opvoedkundige programme gedurende die skoolvakansie.Julle kry nie die nodige erkenning wat julle toekom nie.As dit nie vir julle was nie, is die kanse goed dat kwesbare kinders in di&eacute; tyd ingetrek kan word in die web van bendebedrywighede en dwelms &ndash; en d&iacute;s &rsquo;n ouer se grootste nagmerrie.Met di&eacute; skrywe vra ek indiwidue, sake-ondernemings en selfs die onderwysdepartement vir ondersteuning van die barmhartige Samari&shy;tane wat hul tyd so opoffer om om te sien na ons kinders.Ja, die onderwysdepartement kan eintlik &rsquo;n groot rol speel deur opvoedkundige boeke, kos en speelgoed by te dra. Instansies kan ook hul persele beskikbaar stel in di&eacute; tydperk &ndash; dis immers vir &rsquo;n goeie doel.Ons kinders is ons toekoms, so, ons moet alles in ons vermo&euml; doen om hulle te beskerm en op te voed.Die Baaise Northerns is deurtrek met bendes en ons kinders word ge-target, maar hul bose planne kan verhinder word as ons kinders voortdurend opgevoed en bewus gemaak word van die euwels om hulle en waarvoor hulle moet uitkyk.Ek is seker die vakansieprogramme gaan ons kinders verryk en beter mense van hulle maak.Weer eens baie dankie aan almal wat so mooi help met die kinders.