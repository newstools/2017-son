SWELLENDAM. – Die ­lorriedrywer wat verantwoordelik gehou word vir die dood van agt bewaarders is korrektiewe straf van drie jaar en ’n boete van R6 000 opge- lê. Die 35-jarige Bathuthu ­Koki was emosioneel toe hy verlede week hoor dat hy nie tronk toe gepos word nie. Son het vroeër berig oor die tragiese ongeluk op die N2 tussen Swellendam en ­Heidelberg sowat twee jaar gelede. Die bewaarders was op pad werk toe. Die lorrie wat Koki bestuur het, het met die aankomende bussie in mistige weer gebots. Sewe bewaarders is op slag dood, terwyl die agste in die hospitaal aan haar wonde beswyk het. Gebroke families het aan Son gesê die straf is nie regverdig is nie. Die families sê hulle sal veg dat die saak weer terug op die hofrol geplaas moet word.