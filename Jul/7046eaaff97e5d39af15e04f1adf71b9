DIE misbruik van munisipale voertuie in die Nelson Mandelabaai-metro kan teen einde Desember vanjaar na verwagting met ongeveer 200% toeneem.Die skokkende statistiek word vervat in &rsquo;n verslag wat Vrydag aan die munisipale staande komitee oor veiligheid en sekuriteit voorgel&ecirc; is.&rsquo;n Toename is in April aan die ondersoekeenheid-subdirektoraat van die veiligheid en sekuriteit-direktoraat aangemeld.&rsquo;n Ontleding van vergelykende statistieke wat in 2016 en tot dusver in 2017 aangemeld is, dui glo op die beraamde reuse-toename in die oortreding.Statistieke toon teen Mei vanjaar is ongeveer 50 gevalle van voertuigmisbruik by die ondersoekeenheid aangemeld.&rsquo;n Groot tekort aan personeel in die eenheid beteken die afhandeling van sake word erg vertraag.&ldquo;Die aantal gekwalifiseerde ondersoekbeamptes staan nou op vier. Dit dui op &rsquo;n tekort van 22 beamptes,&rdquo; lui die verslag.John Best, die komiteevoorsitter, het ook bekend gemaak dat Shane Brown oorgeneem het as waarnemende uitvoerende direkteur van veiligheid en sekuriteit.Hy vervang voorlopig vir Linda Mti, wat einde verlede maand afgetree het.Best het Mti geprys en bygevoeg sy direktoraat het teen Donderdag 92% van sy kapitaalbegroting bestee.