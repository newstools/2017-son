GOOI tik in jou cooldrink om speed op te tel.D&iacute;t was gister die raad van Lyle Lamohr (26).Hy getuig in sy eie verdediging in die Kaapse hooggeregshof.Volgens Lamohr is dit die enigste manier hoe hy tik vat, want &ldquo;dit skop vinniger in as wanneer jy dit rook&rdquo;.Hy staan saam met An&shy;thony &ldquo;Humpty&rdquo; &shy;Williams (28) tereg vir die moord op Kelvin &shy;Mouton (30), &shy;Ryan Petersen (22), Ryan Harland (19) en Chaundre &shy;Minnies (25).Di&eacute; vier is op 24 April 2015 koelbloedig afgemaai in Kestrel Way by Angelierhof.Mouton was die teiken en die ander drie slagoffers was net op die verkeerde tyd op die verkeerde plek.Lamohr het Dinsdag geclaim hy het twee mans in swart klere van die moordtoneel sien weghardloop.Die geheimsinnige mans het glo ook vuurwapens in hul hande gehad.Volgens hom was hy die aand van die skietery &ldquo;rof&rdquo; dronk n&aacute; &rsquo;n gesuip by ene Kashief.N&aacute; die party het hy &rsquo;n dice game gaan speel en toe &rsquo;n entjie by &rsquo;n huiswinkel gaan koop. Dit was t&oacute;&eacute; dat die skietery losgebars het.Die huiswinkel behoort aan Williams se antie, Martha Abrahams.Lamohr het Dinsdag getuig die twee mans het niks ges&ecirc; nie.Gister het hy sy storie verander en getuig dat die een man vir die ander geskree het hy moet skiet.Waarop die ander een geantwoord het: &ldquo;My bru, ek het nie meer bullets oor nie.&rdquo;Nadat Lamohr weereens ontken het dat hy enigsins by die skietery betrokke was, het sy alibi-getuie, Martha Abrahams, begin getuig.Sy het getuig dat Lamohr en Jerome &ldquo;Trompie&rdquo; Fielies aan haar venster geklop het en vir vyf Chicago&rsquo;s en twee Rothmans gevra het.&ldquo;Ek het die sigarette op die kassie langs my kooi gaan haal.&ldquo;Toe ek weer by die venster kom, het die skote begin klap.&ldquo;Ek het die deur oopgemaak sodat hulle kan inkom,&rdquo; het Abrahams getuig.Volgens haar het Fielies geskrik en na die bure toe gehardloop.Lamohr het wel ingekom.Toe dit stil raak, is hulle na buite en het die twee mans oor die veld gesien hardloop.Abrahams het getuig hulle het niks geskree nie.Mouton se niggie het daar aangekom en vir Lamohr ges&ecirc;: &ldquo;Dis jy, jou ma se p**s. Jy het my nefie geskiet. Ek gaan jou vrek maak.&rdquo;Abrahams het vir haar ges&ecirc; dis nie moontlik nie, want Lamohr het entjies by haar gekoop.&ldquo;Ek was kwaad dat niemand my geglo het nie. Hoekom sou ek vir Lyle cover? &ldquo;Ek drink nie eens nie,&rdquo; het sy getuig.Williams het later by haar huis opgedaag en ges&ecirc; hy weet niks van die skietery nie.Staatsadvokaat Evadne Kortje het haar daarop gewys dat sy in Lamohr se borgtogaansoek getuig het sy het nie twee mans gesien hardloop nie.&ldquo;Die vrae was in Engels en ek is nie goed in daai taal nie, die tolk was ook nie goed nie,&rdquo; het Abrahams geskerm.Intussen het Eugene Burrows soos &rsquo;n soet kind by die hof opgedaag, maar is toe nooit geroep nie.