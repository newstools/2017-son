BEAMPTES van die &shy;Makana-munisipaliteit in die Oos-Kaap moes ter elfder ure met Eskom onderhandel om te verseker daar is elektrisiteit tydens die Grahamstad-kunstefees.Di&eacute; fees het Donderdag begin en strek oor tien dae.Luidens Jane Cowley, &rsquo;n DA-LPW, skuld die munisipaliteit Eskom meer as R54 miljoen.Sy het bygevoeg die munisipaliteit is nie in staat om die rekening te betaal nie.Cowley noem verder Makana is nie bevoeg om munisipale tariewe behoorlik in te samel nie.Gevolglik is die munisipaliteit se maandelikse bedryfstekort R7 miljoen.Cowley s&ecirc; verder 80% van die munisipale inkomste word elke maand aan salarisse en die betaal van skuld bestee.Gevolglik is daar nie veel geld wat vir dienslewering aangewend kan word nie, beweer sy.&ldquo;Meer as R5 miljoen is reeds aan oortyd bestee. Dit terwyl net R2,1 miljoen vir di&eacute; doel begroot is.&ldquo;Boonop is net 80% van die kapitaaltoelaebefondsing bestee. Dit beteken &rsquo;n groot bedrag geld sal aan die provinsiale tesourie terugbetaal moet word,&rdquo; s&ecirc; sy.Volgens haar het die DA Dinsdag op &rsquo;n spesiale raadsvergadering voorstelle gemaak om die geldelike probleme op te los.Ingevolge een voorstel sal &rsquo;n taakspan, bestaande uit lede van alle partye in die raad, gemeenskapslede met spesiale vaardighede kry om &rsquo;n omkeerstrategie saam te stel.Daar is ook voorgestel &rsquo;n onafhanklike maatskappy word aangestel om die beweerde misbruik van die oortydstelsel te ondersoek.Die uitslag van so &rsquo;n ondersoek sal eers deur die raad aanvaar word en dan na die Valke verwys word.Albei die DA-voorstelle is deur die raad aanvaar.Volgens Cowley gaan sy, as &rsquo;n omkeerstrategie onsuksesvol is, Fikile Xasa, LUR vir samewerkende regering en tradisionele sake, vra om Makana onder administrasie te plaas.