TWEE mans is Maandagaand in &rsquo;n &shy;gru-ongeluk tussen &shy;Motherwell en Addo &shy;vasgevang nadat die blou &shy;Chevrolet Spark waarin hulle gery het, gerol het. By die nooddienste se aankoms op die toneel omstreeks 21:30 is &rsquo;n &shy;60-jarige man dood verklaar. Brenhan Metune, die distrikshoof van die Metro se nooddienste, het die tragiese nuus gister aan Son bevestig. Volgens Metune het die ongeluk op die kruising by Addo op &shy;Uitenhageweg gebeur. &ldquo;Die oorledene was in die agterste sitplek van die motor.&rdquo;Volgens Metune is die tweede insittende met &shy;ligte beserings na die &shy;Motherwell-gesondheid&shy;sentrum toe geneem. Hy het ges&ecirc; die tweede &shy;insittende is ook 60 jaar oud.&ldquo;Die voertuig het eers op sy sy beland voordat dit oorgerol het.&ldquo;Daar word beweer dat hy (die tweede insittende) die motor weer op sy wiele omgestoot het voordat die nooddienste op die toneel opgedaag het.&ldquo;Daar was net een voertuig met twee insittendes betrokke by die ongeluk.&rdquo;Volgens Metune is die oorsaak van die ongeluk in hierdie &shy;stadium onbekend. Sers. Majola Nkholi, &rsquo;n polisiewoordvoerder, het bevestig dat die polisie &rsquo;n saak van strafbare manslag ondersoek. Gister teen druktyd het Nkholi geen nader &shy;inligting in verband met die ongeluk gehad nie.