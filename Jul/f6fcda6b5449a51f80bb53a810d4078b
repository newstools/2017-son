HY IS &ldquo;van meer as &rsquo;n miljoen beroof&rdquo;.Die 20-jarige Marti&shy;nique du Preez moes eintlik R1,1 miljoen gekry het vir die medaljes wat hy onlangs vir Suid-Afrika by &rsquo;n internasionale spele gewen het, maar hy&rsquo;t teruggekom &ldquo;sonder &rsquo;n verwelkoming of enige erkenning vir sy prestasies&rdquo;.Du Preez van Bloubergstrand het by die W&ecirc;reldoorplantingspele in M&aacute;laga, Spanje, een goue, twee silwer- en &rsquo;n bronsmedalje vir Suid-Afrika gewen. Die W&ecirc;reldoorplantingspele was van 25 Junie tot laas Sondag. Maar toe Du Preez en die ander atlete by die Kaapstad-lughawe opdaag, was daar geen hoera of verwelkomingspartytjie vir hulle en die allemintige 76 medaljes wat hulle teruggebring het nie. Shantol September (39), Du Preez se ma, s&ecirc; dit was &rsquo;n hartseer gesig, &ldquo;maar om hom daar te kry, was ook hartseer&rdquo;.September s&ecirc; haar seun, wat al 24 operasies en 2 nieroorplantings gehad het, s&ecirc; hulle het geen finansiering van die provinsiale of nasionale regering gekry nie. &ldquo;Toe hy op 24 Oktober laas jaar vir die W&ecirc;reldspele kwalifiseer &ndash; nadat hy vyf rekords by die Johannesburgse Spele gewen het &ndash; is daar vir ons ges&ecirc; dat hy R32 000 moet betaal om Spanje toe te gaan.&rdquo;Hulle het R17 500 bymekaar gemaak met fondsinsamelings en die nasionale organisasie SA Oorplantingsportvereniging (Satsa) het die ander helfte betaal.Maar sy s&ecirc; tydens &rsquo;n galageleentheid by Nuweland is die Wes-Kaapse minister vir kultuursake en sport, Anroux Marais, so ewe bedank vir haar &ldquo;finansiering&rdquo; aan die span en sy atlete om Spanje toe te gaan.&ldquo;So, waar is daardie geld as &oacute;ns alles moes insamel?&rdquo; wil September verontwaardig weet.&rsquo;n Ander ouer moes &rsquo;n lening maak om sy kind in Spanje te kry. Du Preez s&ecirc; hulle het nie eens landsklere of -skoene gehad om te wys dat hulle die SA span is nie. Hy s&ecirc; hy het geld by sy kerk en &rsquo;n vriend gekry vir sakgeld. &ldquo;Ek is baie teleurgesteld in die regering. Ek s&ecirc; nie hulle trek atlete soos Wayde van Niekerk voor nie, maar ons almal moet dieselfde behandeling ontvang.&ldquo;Ons doen presies dieselfde wat die Olimpiese en Paralimpiese atlete doen, maar die regering draai sy rug op ons oorplantingsatlete,&rdquo; meen hy.&ldquo;Ek voel nie meer gemotiveerd om te oefen nie, want jy kry geen erkenning of beloning vir wat jy vir jou provinsie of land doen nie.&rdquo;In Suid-Afrika kry Olimpiese en Paralimpiese atlete R500 000 vir goud, R250 000 vir silwer en R100 000 vir &rsquo;n bronsmedalje van die nasionale sportliggaam Saskok.Suid-Afrika het by die Oorplantingspele in Spanje 35 goue, 18 brons- en 23 silwermedaljes gewen. Stan Henkeman, voorsitter vir Satsa, s&ecirc; aan Son op Sondag vanuit Spanje dat die Wes-Kaapse departement van kultuursake en sport R8 000 vir elk van die 16 Wes-Kaapse atlete gebied het.&ldquo;Die Wes-Kaapse bestuur het besluit om dit aan te vul met &rsquo;n verdere R2 000 per atleet,&rdquo; s&ecirc; hy.Hy s&ecirc; toe hulle die minister by Nuweland vir haar finansiering bedank het, was die geld nog nie in hul rekening betaal nie.&ldquo;Dit het net in ons bankrekeninge gewys toe ons in Spanje was. As gevolg hiervan gaan die gelde eers aan die Wes-Kaapse atlete terugbetaal word wanneer die tesourier Saterdag (gister) terug is.&rdquo;Henkeman s&ecirc; hulle het nog geen finansiering van die nasionale departement van sport ontvang nie. &ldquo;Ons het elke atleet met R17 500 gesubsidieer uit Satsa se eie koffers. Dit is meer as wat ander klein federasies in staat is om vir hul atlete te doen,&rdquo; s&ecirc; hy.Die nasionale departement vir sport het nie op Son op Sondag se navrae gereageer nie.