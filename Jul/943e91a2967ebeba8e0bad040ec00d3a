DRIE aangemelde mob justice-aanvalle di&eacute; week in die Baaise noordelike gebiede het heel moontlik ander misdadigers op hul tone.Die polisie ondersoek nou sake van moord in &aacute;l drie afsonderlike gevalle, maar niemand is tot dusver in hegtenis geneem nie.Die gemeenskap van Kliprand, reg langs Kleinskool, het Victor Andile Speelman (39) Maandag vermoor nadat hulle uitgevind het hy het &rsquo;n 19-jarige meisie verkrag.Later die week is nog twee afsonderlike voorvalle van mob justice in Missionvale gepleeg.Ntsika Memani (22) van Missionvale het na bewering &rsquo;n motorbattery gesteel. Die gemeenskap het hom Woensdag met &rsquo;n hamer gekap, met &rsquo;n stuk beton gegooi en sy lyk met &rsquo;n necklace verkool. N&oacute;g &rsquo;n man het Maandag glo probeer om iemand met &rsquo;n speelgoedgeweer te beroof. Die gemeenskap het hom daarna gestenig.Volgens Eddie Alexander, voorsitter van die Algoapark- gemeenskapspolisi&euml;ringsforum (GPF), is dit die tweede voorval van mob justice in &shy;Missionvale binne &rsquo;n week.Alexander het aan Son op Sondag ges&ecirc; die gemeenskap het op &rsquo;n vergadering ges&ecirc; hulle sal die reg in eie hand neem. Dit is hul houding as die polisie t&eacute; lank vat om by hulle uit te kom.Die polisie s&ecirc; egter geen gewelddadige gedrag kan geregverdig word nie en veroordeel dit ten sterkste.