DIE DA is by die kiesers ewe diep in die poef as die ANC. Hy kan hoe die &ldquo;high road&rdquo; vat in argumente oor leierskap, &ldquo;the will of the people&rdquo; en ware demokrasie in sy persverklarings. Ons sien die DA en vermoed hy&rsquo;s uit dieselfde lap geknip. &rsquo;n Rukkie gelede het die ANC die DA daarvan beskuldig dat hy skynheilig is nadat die party nie wou h&ecirc; die mosie van wantroue in Michael Holenstein, sy Mogale City-burgemeester, moes deur &rsquo;n geheime stem beslis word nie. Dis dieselfde DA wat konstitusionele hof toe gehol het om te verseker ANC-parlementslede moet toegelaat word om in die geheim teen pres. Jacob Zuma te stem.Die DA het ook, soos vele ander kere, &rsquo;n mosie van wantroue in Ubaba ingestel. Twie gavriet, soos die locals s&ecirc;. Di&eacute; week s&ecirc; Helen Zille sy is diep jammer oor haar kolonialisme-was-nie-so-sleg-nie-twiets. Die DA se federale raad aanvaar haar verskoning, strip haar van &aacute;l haar leierskapsposisies, maar sy kan aanbly as Wes-Kaapse premier.Nou vra ek met trane in my navy-blue o&euml;: Wat het geword van haar nege bladsye waarin sy haar verweer uiteensit? Waarin sy s&ecirc; wit en swart lede in die DA word verskillend behandel? Was dit net verdagmakery?Mmusi Maimane, nasionale leier, erken sy&rsquo;t die party se reputasie skade berokken. Verdamp die issues nou soos mis voor die Son oor sy verskoning gevra het?Daar word reeds gegis oor die geldelike verlies wat die party gaan ly, want die skenkers glo nie noodwendig so met hart en siel in Mmusi soos in Helen nie. Die verlies by die stembus kan nog nie bepaal word nie, maar wees verseker &ndash; die DA gaan suffer soos die ANC gaan suffer. Dis sad wanneer lede &rsquo;n partyleier moet smeek om vir die greater good van die party uit die water te moet staan. Pateties wanneer jy by &rsquo;n konferensie (di&eacute; was die MK-veterane) van &rsquo;n verhoog af gevra word om asseblief die land &rsquo;n kans te gee vir oorlewing. Dis wat die burgemeester van Ekurhuleni, Mzwandile Masina, met Numba One gedoen het. Nou, Masina word beskryf as &rsquo;n useless mayor, maar daar&rsquo;s seker baie opposisie&shy;lede wat hom n&aacute; dese sal prys vir die balls om die president uit te sonder. Hy vra sy comrade-president om die Guptas te vra om die ANC ruimte te gee om die revolusie te red. &ldquo;Ons wil nie vriende vir die ANC se leiers kies nie, maar daar is &rsquo;n perk vir alles. Mense het vir die ANC en die land gesterf, en ons kan nie die soewereiniteit van die land, en in die proses die ANC, so oorgee nie&rdquo;. Die stilte was oorverdowend. Zuma het net voor hom uitgestaar. Dololo respons. Wys jou wie maak die besluite as die prez gevra word om groot asseblief &rsquo;n permission slip by Atul, Ajay en Tony te loaf sodat ons die laaste stukkie integriteit, hoop en beleggingsmoontlikhede bymekaar kan skraap vir Mzansi se oorlewing. Ek weet nie hoe ons ons sal skoon was n&aacute; &aacute;l die poef wat in die #GuptaLeaks na ons gegooi word nie. Ons moet maar geduldig wag en sien hoe die Judasse en uitverkopers vaspen en vervolg word.Behou maar die hoop en geloof in skelm se vet sal eindelik braai, want daar&rsquo;s maar min wat oorbly wat nie verkwansel is nie!LYNETTE FRANCIS, aanbieder van die aktualiteitsprogram Fokus op SABC2 en die geselsprogram Praat Saam op RSG, gee haar indrukke oor die mense wat op haar pad kom en die onderwerpe waaroor hulle gesels.