DAMIAN Willemse gaan nog diep spore in Suid-Afrikaanse rugby trap.Die Stormers-losskakel het met &rsquo;n puik vertoning in sy eerste wedstryd in die beginspan vir die Kaapse franchise vorendag gekom. Die 19-jarige boorling van die Strand het gewys dat hy gemaklik op Superrugby-vlak is.Willemse was laas jaar nog op ho&euml;rskool, maar het Saterdag met groot selfvertroue in die Stormers se Superrugby-sege van 40-34 oor die Cheetahs in Bloemfontein gespeel.Die SA o.20-speler het die vonk in die Stormers se agterlyn verskaf met sy voortreflike besluitneming en balverspreiding.Hy het boonop ook met &rsquo;n skitterdrie in die eerste helfte vorendag gekom.Di&eacute; drie het gewys waartoe hy veral op die aanval in staat is.Robbie Fleck, afrigter van die Stormers, moet Willemse nou genoeg geleenthede in die nr.10-trui gee sodat hy homself in die span kan vestig.Die Stormer-breier het besluit om nie vir Willemse met die stelskopwerk vir di&eacute; kragmeting toevertrou nieHy wou die groentjie nie met te veel verantwoordelikhede opsaal nie.Fleck was egter agterna vol lof vir die jong losskakel. Hy s&ecirc;: &ldquo;Damian is &rsquo;n jong laaitie met hope talent. Hy het vandag (Saterdag) met briljante spel vorendag gekom. Al het hy een of twee foute gemaak, kan daar nie meer van &rsquo;n 19-jarige verwag word nie nie.&ldquo;Dit spreek boekdekle van sy vermo&euml;ns om op di&eacute; vlak so goed veral weg van die huis af te vaar. Hy het beslis gewys dat hy die step-up kan maak,&rdquo; het Fleck bygevoeg.Die breier glo daar was uiteraard baie wat sy span uit die wedstryd geleer het. Hy was nie tevrede met sy span se verdediging en sy disspline nie.&ldquo;Ons het toegelaat dat hulle sagte drie&euml; teen ons druk en ons dissipline het ons in die steek gelaat. As ons enigsens verder in di&eacute; kompetisie wil gaan is d&iacute;t iets wat uitgesorteer sal moet word,&rdquo; het hy gewaarsku.Rynhardt Elstadt, die flank van die Stormers en sy eweknie van die Sharks, Henco Venter, is albei gister vir een wedstryd geskors. Di&eacute; twee was in &rsquo;n onderonsie betrokke waarna hulle met rooi kaarte in die 80ste minuut afgestuur was. Die Stormers kom Saterdag teen die sukkelende Sunwolves op Nuweland te staan.Die Lions het die Sunwolves Saterdag met 94-7 op Ellispark in Johannesburg afgeslag.