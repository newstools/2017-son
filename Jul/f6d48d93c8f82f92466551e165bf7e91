ONTMOET die vuurwarm gospel-musikant Gellyblik.Hy is eintlik Naaim Briesies (21), &rsquo;n gospel-rymkletser, -sanger en -digter van die klein Karoo-dorpie Prince Albert.Gellyblik het verlede jaar al die gospel scene in die Boland en Karoo getref met sy eerste album, Van niks na Iets .Nou is hy terug met die album A broken man&rsquo;s Prayer , wat meestal handel oor persoonlike lewenslesse en ervarings.Hy bestempel sy musiek as hip-hop gospel, wat nie juis &rsquo;n algemene genre is nie.Vir diegene wat dit nog nie weet nie, &rsquo;n ghellieblik (generiese spelling) is &rsquo;n groterige blik waarin vuur gemaak word teen die koue. Dit word gewoonlik vol gate gesteek sodat vlamme oral kan ontsnap.En dis waarmee Gellyblik sy hip-hop gospel vergelyk, oor die warmte wat hy daarmee skep.Di&eacute; plaasklong het eers gedigte geskryf, en di&eacute; het hy later omskep vir die rymklets-beat.Hy vertel sy ouma Gallie Nel het hom altyd vermaan om die nou weg te volg.Sy jongste CD is nog nie amptelik uitgereik nie, maar beloof om veral jong Christene te inspireer.Gellyblik het die laaste tyd op verskeie radiostasies opgetree en op die Christen-TV-kanaal Kruiskyk.Hy deurkruis die Wes-Kaap saam met die Revival Movement se projek Schools4Christ.