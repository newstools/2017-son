DIE vermoorde Courtney Pieters (3) se ouers kan nie by hul nuwe huis intrek nie.Dit volg omdat Juanita, haar ma van Salberau in Elsiesrivier, nog getroud is.Die Zuma Foundation het glo besluit hy gaan die huis vir eers terughou, want dit is &rsquo;n risiko om die huis te oorhandig terwyl Juanita nog met haar vervreemde man getroud is. &rsquo;n Bron na aan die familie het aan Son ges&ecirc; die Zuma Foundation wil die huis nie oorhandig nie omdat die huis net aan Juanita en haar drie kinders toegeken is.Nie eens die vermoorde kind se pa, Aaron Fourie, sal &rsquo;n eienaar van die huis wees nie.Volgens die bron sal die huis &rsquo;n deel van die egskeiding vorm as die huis nou al oorhandig word. Die huis in Delft staan tans leeg.Toe Son die gesin se woordvoerder, Roegshanda Pascoe, hieroor uitvra, het sy ges&ecirc; sy weet van die probleem.Volgens Pascoe gaan sy volgende week die Pieters-gesin besoek en sal sy sommer begin om Juanita met die egskeiding te help.Pascoe s&ecirc; sy gaan Juanita na die skeihof in Kaapstad neem sodat hulle met die egskeiding kan begin.Pascoe het Son meegedeel dit gaan nie so goed met Juanita nie en haar gesondheid gaan agteruit.Volgens Pascoe is Juanita tans op medikasie.Pascoe s&ecirc;: &ldquo;Netta mis nog elke dag haar kind.&ldquo;Sy kan nog nie haar kind se dood verwerk nie.&ldquo;Dit werk op haar senuwees dat die hofsaak tot Augustus uitgestel is.&ldquo;Sy soek antwoorde. Sy wil weet hoekom haar kind so wreed doodgemaak moes word.&rdquo;Volgens Pascoe is Juanita reg vir die hofsaak. Sy s&ecirc; sy al die hofverrigtinge gereeld bywoon.&ldquo;Sy&rsquo;t vir my ges&ecirc; sy sal die saak vir niks mis nie.&ldquo;As hy getuig oor wat met haar kind gebeur het, wil sy daar wees.&ldquo;Sy wil self hoor sodat sy closure kan kry.&rdquo;Mortimer Saunders, die gesin se boarder, verskyn op 24 Augustus weer in die Goodwood-landdroshof in verband met Courtney se moord en verkragting.