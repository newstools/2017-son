HAAR dogter, haar enigste kind, is weg. Sy het die vorige aand gaan slaap en nooit weer wakker geword nie. Toe sy die volgende oggend in die kamer kom, was haar dogter blou in die gesig. Haar wange was yskoud. Haar hande ook. Haar hele lyf.Sy het nie gegil of in trane uitgebars nie. Nee, sy was die ene kalmte. Nie soos iemand wat pas op haar dogter se lyk afgekom het nie. Kop onderstebo is sy by die deur uit. Sy het nie lugtyd gehad om &rsquo;n oproep te maak nie en die buurvrou gaan vra om die owerhede in kennis te stel.&ldquo;Dis verby,&rdquo; het sy ges&ecirc; en strak voor haar uitgestaar. &ldquo;My dogter se stem is vir altyd stil. Ek sal haar nooit weer hoor praat nie.&rdquo;Die buurvrou het verstaan. Sy het nie uitgevra nie. Sy het geweet wat aangaan. As daar een persoon was wat gesien het deur watter hel die dogter haar ma gesit het, was dit sy.&ldquo;So kom alles tot &rsquo;n einde, n&egrave;,&rdquo; het sy ges&ecirc; en vertroostend oor die ma se skouer gevryf. Toe sluit sy haar o&euml; en begin hardop bid.Die meisie was jonk. Nog nie 30 nie. Maar op haar sterfbed het sy soos &rsquo;n oumatjie gelyk. Pure vel en been. Van die mooi meisie wat op skool ges&ecirc; het sy wil eendag aktrise word, was daar nie die geringste teken nie.Dit was eintlik hartverskeurend om haar s&oacute; te sien.Meer as drie uur nadat hulle laat weet is, het die lykswa die oorskot kom verwyder. Teen daardie tyd het dit gewemel van nuuskieriges (en skindertonge). Ek het eenkant gestaan en my ore toegedruk en gemaak of ek niks hoor nie. Vir die dood, het ek geleer, moet &rsquo;n mens darem respek h&ecirc;. Wat het haar lewe in elk geval met my te doen gehad? Sy het haar eie keuses gemaak en dit was nie vir my om te oordeel of vinger te wys nie, want my lewe is nie volmaak nie.Ja, ek het baie keer probeer om sin in haar kop te praat, maar ek dink sy was reeds te diep vasgevang in die dwelms dat daar nie meer omdraaikans was nie.Verkeerde vriende. Dit is waar alles begin het. Sy was sag en het haar maklik laat intimideer.Teen die tyd dat haar ma ontdek het haar dogter is verslaaf, was dit reeds te laat. Haar dogter is ontslaan uit haar posisie as kassiere by &rsquo;n bekende kettingwinkel omdat geld by meer as een geleentheid uit die kas&shy;register weggeraak het. En hier het die probleme vererger. Die dogter het die ma rot en kaal begin besteel.Vier dae n&aacute; die dogter se heengaan het die polisie in &rsquo;n vangwa voor die huis stilgehou. Hulle het gekom om die ma te arresteer. Volgens die nadoodse ondersoek is die dogter nie in haar slaap oorlede nie. Iemand het haar verwurg. En die ma was die enigste persoon wat daardie aand saam met haar in die huis was.