DIE verstikkende reuk van rook en brand het in Houtbaai nog sterk in die lug gehang terwyl munisipale werkers die beskadigde paaie in Hoofweg opruim.Volgens een lid van die gemeenskap het inwoners van Imizamo Yethu besluit om die Stad Kaapstad se burgemeester, Patricia de Lille, &rsquo;n kans te gee om haar woord na te kom.De Lille het Maandag met die gemeenskap gaan praat nadat hulle sedert Saterdag gewelddadig vir huise en elektrisiteit betoog het.Die lede van di&eacute; gemeenskap is glo die duiwel in omdat hulle al langer as drie maande op huise wag nadat &rsquo;n verwoestende brand in Maart als omvergewerp het.Mymoena Jeffreys (35), &rsquo;n inwoner, vertel die lewe is swaar sedert die brand.Sy is een van die inwoners wat verkies het om nie uit van haar plek te trek nie.Jeffreys vertel: &ldquo;Vir maande woon ons nou al sonder warm water of elektrisiteit.&ldquo;Weet hulle hoe moeilik dit is? Ons moet maar elke aand brood en eiers eet, want daar is nie krag nie. Ons moet in koue water was.&ldquo;Hier is babas wat ook so moet lewe. Dit is nie reg nie.&rdquo;Jeffreys voeg by die gemeenskap het Maandagaand besluit om De Lille &rsquo;n kans te gee. &ldquo;Ons verstaan alles vat tyd, so ons hoop maar hierdie keer dat ons kry wat ons nodig het.&rdquo; Sivuyile Phafa, &rsquo;n plaaslike gemeenskapsleier, s&ecirc; hulle is ook Maandagaand ingelig daar gaan die volgende dag (gister) met die bou van huise begin word. Hy verduidelik: &ldquo;Van die mense wat nog daar bo in Imizamo Yethu gewoon het, sal na die Disa-woonbuurt verskuif word. &ldquo;In &rsquo;n paar dae sal hulle terug na hul huise trek.&ldquo;Die rede hoekom hulle nie wou uittrek nie, is omdat hulle al klaar begin bou het &ndash; maar nie in die styl wat die mayor wou h&ecirc; nie. &ldquo;Dis hoekom sy gevra het ons moet &rsquo;n kans gee sodat hulle kan begin bou.&rdquo;Phafa s&ecirc; al het hulle nog nie antwoorde oor elektrisiteit gekry nie, sal dinge nou rustiger wees.&ldquo;Hulle het ons &rsquo;n kans gegee en na ons geluister, so ons gee hulle nou &rsquo;n kans gee om aksie te neem.&rdquo;Luidens &rsquo;n verklaring van De Lille het die Stad Maandagaand weer met die gemeenskapsleiers ontmoet en hul insette gevra.De Lille s&ecirc; daar is met die inwoners ooreengekom dat die Stad die hersonering en herbeplanning van Madiba Square, die Shooting Range site en Donste Yakhe gaan versnel.&ldquo;Ons sal terselfdertyd in &aacute;l drie hierdie gebiede werk.&ldquo;Ons gaan ook &rsquo;n nuwe projekbestuurspan ontplooi om die samewerking van alle betrokke departemente in die gebied te fasiliteer.&rdquo;