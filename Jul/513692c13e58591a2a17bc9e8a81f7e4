LESETJA Kganyago, president van die Suid-Afrikaanse Reserwebank, het Vrydag gesê die land sal na verwagting in vanjaar se tweede kwartaal sy eerste resessie in agt jaar te bowe kom. Die SA ekonomie het onverwags in die eerste kwartaal saamgetrek en sy eerste resessie sedert 2009 beleef. “Ons glo die ergste is agter die rug – en die groei in die tweede kwartaal van dié jaar sal positief wees,” sê hy. Die bank voorspel die ekonomie sal vanjaar met 0,5% groei en verwag die groeikoers sal oor die volgende twee jaar tot 1,5% toeneem. – Fin24 .