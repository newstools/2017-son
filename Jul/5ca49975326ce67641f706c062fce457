CALITZDORP. Die struggle van vroue van die projek Oog op die kind duur voort. In Mandela-maand het hulle besluit om hul Huis vir Veiligheid vir Vroue en Kinders af te rond om eersdaags in te trek.Carliena Horn het ges : Ons sukkel maar om verf en meubels te kry. Baie is al gedoen met barmhartiges wat help. Ons het al geverf en die plek lyk netjies. Nou soek ons nog ruite. Katriena Fortuin het bygevoeg: As ons raadslede net kan help en die mense van die CWP-projek beskikbaar kan stel om hierdie ou gemors weg te ry. Dan is beddens en kooigoed ons grootste behoefte. Maria Wagenaar, die voorsitter, het ges : Ons hou funksies uit ons eie sakke vir die projek. As meer mense ons net kan help, sal dit help. Waar is die mense met die fondse vir sulke projekte? Ons sien al vroue en kids. Ons is dankbaar vir die ander skenkings wat ons reeds gekry het. 