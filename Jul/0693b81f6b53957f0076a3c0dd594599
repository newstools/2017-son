WAT weet &rsquo;n negejarige kind van kraam en kind grootmaak? As ons in ons volwasse lewe struggle om kinders groot te kry oor dit so duur en die versoekings na die verderf so groot is, hoe cope &rsquo;n bogkind? Ek verstaan sekere mense se redenasie dat skoolmeisies kinders kry vir Sassa se AllPay. Maar wat kan jy werklik met daardie geldjies doen? Dit is so min!Laas jaar was daar sowat 15 000 swanger meisies in SA skole. Van hulle was 4 000 in Gauteng. Die afgelope drie jaar het meer as 42 000 leerders swanger geword. Die meeste van di&eacute; leerders was in Gauteng, Mpumalanga, KwaZulu-Natal en die Wes-Kaap. Sommige so jonk soos nege.In Gauteng het van di&eacute; meisies glo verhoudings met ouer mans of &ldquo;blessers&rdquo;.Die departement van basiese onderwys wil nou sy nuwe swangerskapbeleid bekendstel. Die Ekurhuleni-metro het pas &rsquo;n indaba met ouers gehou.Is dit &rsquo;n geval van vroeg ryp, vroeg vrot? Laat die ouers die taak van seksuele opvoeding steeds aan die onnies oor? &rsquo;n Luisteraar vertel my hulle moes &rsquo;n seun (6) by die welsyn optel, want hy het &rsquo;n seksdaad by die skool gepleeg. Hy slaap glo saam met sy ma en haar k&ecirc;rel in een bed en in een kamer. Is dit &rsquo;n geval van &ldquo;monkey see, monkey do&rdquo;?Sowat &rsquo;n maand gelede is &rsquo;n meisie (8) in Randburg glo op die skoolperseel deur vier skoolmaats (12-14) verkrag. Ek onthou hoe &rsquo;n familielid in &rsquo;n radio-klankgreep s&ecirc; sy het op pad huis toe inmekaar gesak weens die trauma.Ingevolge die wet moet onnies dit aanmeld as &rsquo;n meisie onder 16 swanger is. Maar wat as die pa &rsquo;n minderjarige seun is? Gaan jy statut&ecirc;re vervolging toepas?En as die baby daddy 24 is en sy is 12 en hy noem haar sy girlfriend? Dit is mos verkragting &ndash; al s&ecirc; hul Facebook-status &ldquo;in a relationship&rdquo;. &rsquo;n Onderwyser vertel my hoe 12-jariges vra om die kamer te verlaat om met seuns in die toilet seks te h&ecirc;. Op ho&euml;rskool skryf meisies opstelle oor hoe hul lywe verander en praat oor die aborsies wat hulle gekry het. Tog moet jy vra waarom net die meisies die skeldname toegesnou word en seuns kom skotvry daarvan af. Die meeste skoolkinders het skaars die emosionele rypheid om te besef hoe &rsquo;n kind jou lewe verander. Hoe gaan hulle besluite neem oor voorbehoedmiddels, kondome, aborsies en &rsquo;n kind se behoeftes as hulle self kids is? Nie alle skole het die geld om kenners te kry om leerders vaardigheidsopleiding of selfkennis te leer nie. Skole mag nie swanger leerders skors nie, maar wie gaan na die kind kyk as baby momma haar Junie-eksamen moet skryf?Kind grootmaak is nie popspeel nie. Dis egter verbysterend dat ouers so stil is oor di&eacute; onreg wat ons kinders aangedoen word. Durf ons ons stilswye handhaaf as &ldquo;kinders by dosyne&rdquo; gebore word?Ek onthou &rsquo;n projek wat leerders in Amerika verantwoordelike ouerskap leer. Leerders moet die &ldquo;huilende baba&rdquo; 24/7 oppas en versorg sodat getoets kan word hoe verantwoordelik hulle is. As sommige nie eens hul data kan bestuur nie, hoe gaan hulle die baba tot volwassenheid lei?Dan wonder ons waarom daar meer as 9 miljoen afwesige pa&rsquo;s in Mzansi is . . .LYNETTE FRANCIS, aanbieder van die aktualiteitsprogram Fokus op SABC2 en die geselsprogram Praat Saam op RSG, gee haar indrukke oor die mense wat op haar pad kom en die onder&shy;werpe waaroor hulle gesels.