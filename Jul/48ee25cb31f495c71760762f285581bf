DIE wettige eienaars van die Hop-huise in Roosstraat, Schauderville, moes al Maandag by hul huise ingetrek het, maar die onwettige besetters daarvan weier glo om te waai.&ldquo;Ons wag nou al vier jaar vir ons huise. Ek wil vanaand net warm slaap in my eie huis,&rdquo; s&ecirc; Mina Ma&shy;poe van Kammapark, &rsquo;n stuk grond in Kammastraat waar talle in containers bly.Mapoe en twee ander gesinne van di&eacute; gebied in die Baaise noordelike gebiede wag steeds vir hul eie huise nadat hulle in Zosastraat uitgeskop is omdat daar jare gelede huise gebou is.As troosprys moes di&eacute; gesinne in tydelike strukture in Kammastraat intrek sodat die huise in Zosa&shy;straat gebou kon word. Di&eacute; re&euml;ling het toe langer as net tydelik geword en so het die jare aangestap.Die gesinne het sowat &rsquo;n week gelede goeie nuus in &rsquo;n brief van &rsquo;n prokureur ontvang: Die besetters gaan op 3 Julie 2017 uitgesit word.Maandag het gekom en gegaan en die gesinne wag steeds gretig vir die balju om hul huise beskikbaar te maak.Elke aand in &rsquo;n koue container is een te veel vir die gesinne, en hulle kan nie wag om weer soos mense te lewe nie.In Kammapark gaan dit maar sukkel-sukkel. Daar is net een kraan met lopende water vir die tientalle gesinne op di&eacute; klein stuk grond.&ldquo;Ons het ook nie toiletgeriewe nie. So, ons moet maar piepie en popo in emmers en dit iewers uitgooi. Party mense het por&shy;table toilette,&rdquo; s&ecirc; Mapoe.Volgens Daphne Malgas, een van die begunstigdes van &rsquo;n huis in Roosstraat, het sy TB opgedoen terwyl sy daar gewoon het. Sy is toe hospitaal toe vir ses maande se behandeling.Valery Hart sorg vir haar een maand oue baba en haar 16-jarige seun.&ldquo;Ons was gister (Maandag) heeldag in Roosstraat, maar die balju het nog nie uitgekom nie.&rdquo;Hart het ges&ecirc; die onwet&shy;tige besetter van haar huis is bewus daarvan dat hy nie daar mag bly nie.Mapoe het weer van haar besittings opgepak en weer uitgepak.&ldquo;Ek is moeg daarvoor om heeltyd in en uit te pak. Ons het nou maar vertroue dat die balju sy werk sal doen.&rdquo;Abraham Isaacs, die raadslid van wyk 11, het glo gesorg dat ligte &rsquo;n ruk gelede by die containers opgesit is.Isaacs het aan Son ges&ecirc; die inwoners stry onder mekaar oor die mobiele toilette &ndash; wie dit eerste gaan gebruik en wie dit gaan skoonmaak.Isaac Adams, die vorige raadslid, het die behuisingsdepartement gereeld gekontak oor die Hop-huise vir Kammapark se mense.Behalwe die onhigi&euml;niese omstandighede is dit ook onveilig vir inwoners omdat baie gangsters glo deur Kammapark beweeg nadat hulle geskiet is of iemand beroof het.Ook word die elektrisiteit in Kammapark se contain&shy;ers onwettig verkry en oral is kragdrade te sien.Die res kom klaar met lampies en kerse en maak maar potte kos op vure buite.Intussen wag die gesinne in spanning dat die uitsettings gedoen word.