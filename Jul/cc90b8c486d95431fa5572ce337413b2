Beste Bruno U is my laaste &shy;toevlug. My lewe is so deurmekaar op die oomblik en ek voel so alleen. My geboortedatum is 28 November 1983.Kan u asseblief in u kristalbal kyk en vir my s&ecirc; of ek in &rsquo;n ernstige romantiese verhouding in die nabye toekoms sal wees?My omstandighede by die werk is ook baie deurmekaar met baie veranderinge wat kom, kan u dalk iets daaromtrent sien?Ander tarotkaart-lesers op die internet het ges&ecirc; daar kom groot bedrae geld na my toe binne die volgende 30 dae. Is dit waar? Sien u so iets?Ek skryf di&eacute; brief aan u omdat ek nie duisende rande het nie, maar graag die waarheid wil weet. &ndash; Anoniem Jy is onder die Westerse teken van die Skerpioen gebore.En onder die Oosterse teken van die Vark. Dit gee jou &rsquo;n baie komplekse persoonlikheid.Skerpioene vat dinge baie ernstig op en kan baie dramaties wees. Hulle is in baie gevalle so ernstig dat hulle nors kan voorkom en sien dinge ernstig al is dit glad nie so ernstig nie.Mense kan hulle selfs as nors en stug beskou.Vir die Vark is di&eacute; jaar nogal &rsquo;n skok.Hulle hou daarvan om in die son te l&ecirc;. Maar in die Jaar van die Haan het die Haan soos &rsquo;n wafferse drilsersant daardie rustige Varke behoorlik onder die stert geskop en dit het die rustige Varke heeltemal onkant betrap.Ek sien niks romanties vir die volgende sewe maande nie.Kom in aan&shy;raking met jou innerlike kind en maak daai kind eers gelukkig sodat jy jou eie vreugde kan vind.&rsquo;n Romantiese verhouding is nie die antwoord om jou eie gelukkigheid te help nie. Kry vrede in jou hart en s&ecirc; vir jouself jy gaan vandag glimlag en ander mense laat glimlag. Jy sal verbaas wees watter uitwerking dit by die werk sal h&ecirc;. Jy sal ook ander na jou aantrek as jy jouself weer begin liefkry. Innerlike geluk trek gelukkigheid en geluk aan. Volgende jaar sal die jaar van romanse vir jou wees.En bly asseblief weg van die sogenaamde psychics op die internet. Daar kom nie groot bedrae geld nie, net gelukkigheid vir jouself.As jy eers die deur op die internet vir daai lot oopgemaak het, nooi jy eintlik ongenooide gaste in jou lewe in wat die lewe baie ongelukkig kan maak.