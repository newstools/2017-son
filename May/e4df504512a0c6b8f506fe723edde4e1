AS JY in &rsquo;n kusdorpie bly en jy verstaan die afhanklikheid van die see en ervaar dit eerstehands, is die krisis in die visbedryf niks nuuts vir jou ore nie.Punt is: Dit lyk nie asof die departement van landbou, bosbou en visserye of die res van die land wat ons visvangste verorber, die dringendheid van die krisis begryp nie. As ons ons o&euml; uitvee, is daar geen vis of mariene lewe nie.Ek was weer in die Kaap om met vissers en belanghebbendes te praat vir die Suidoosterfees se Jakes Gerwel-gespreksreeks.In 2014 het ons vir twee uur in die Strand met vissersgemeenskappe en die departement oor die &ldquo;nuwe&rdquo; kwotastelsel gepraat.Toe was Tina Joemat-Pettersson nog die minister. Ek sien sy het hierdie week verskoning gevra aan &aacute;l die mense wat sy met uitsprake, besluite en gevegte te na gekom het.Ek weet nie of vissersgemeenskappe wat te gronde gegaan het, so maklik daardie woorde sluk nie. Hulle voel hul lewe, hul livelihood, is verwoes. Hulle gaan dood van honger.Almal s&ecirc; niks het verander sedert ons 2014-gesprek nie, behalwe dat die viskwotas minder en minder word en die stropery toeneem. Almal kyk na die vissers, maar die groot maatskappye en sindikate kom skotvry daarvan af.Daar is ook nie inspekteurs nie en as die gemeenskap die korrupsielyn bel, is daar nooit ingryping nie.Chantal, &rsquo;n vissersvrou, het al video&rsquo;s aan die adjunk-direkteur-generaal van die departement, Siphokazi Ndudane, voorgel&ecirc;, maar sy s&ecirc; selfs met die bewyse was daar dololo optrede.Openbare sittings is vroe&euml;r die jaar in die Wes-Kaap gehou om die invloed van perlemoenstropery op die klein vissersgemeenskappe te ondersoek.Die staande komitee oor ekonomiese geleenthede, toerisme en landbou het die hoorsittings onderskryf en daar is uitgewys dat stropery toeneem.Die komitee stel nou ondersoek in na die moontlike verband tussen &rsquo;n toename in stropery weens die afname in kwotas.Die vissers voel die doodbloei van die visbedryf kry nie die nodige politieke ingryping wat dit benodig nie.Ons wharra-wharra oor radikale ekonomiese transformasie, maar maatskaplike gelykheid en geregtigheid is &rsquo;n droom vir die meeste vissersgemeenskappe.Ek weet boggherol van visvang. Ek laaik my snoek en smag gereeld na vars vis in Jozi. Wat ek egter nooit sal en kan vergeet nie, is groot ooms, gehawend van die weer en moeg ge-struggle, wat voor my huil oor viskwotas. Sommige erken hulle &ldquo;smokkel vir die pot&rdquo;, want hoe anders gaan hulle survive.Daar moenie net gekyk word na die man wat voorlangs visvang nie, maar ook die betrokkenheid van die groot maatskappye wat mense uitbuit en stroop.Gaan kyk net hoe lyk ons vissersgemeenskappe; gestroop van menswaardigheid, werk en &rsquo;n toekoms, maar dan wil ons nie erken daar is &rsquo;n krisis nie. &rsquo;n Vis vrot mos van die kop af...LYNETTE FRANCIS, aanbieder van die aktualiteitsprogram Fokus op SABC2 en die geselsprogram Praat Saam op RSG, gee haar indrukke oor die mense wat op haar pad kom en die onder&shy;werpe waaroor hulle gesels.