DIE busdienste wat leerders na skole in Kuyga vervoer het en vroe&euml;r vanjaar gestaak is, hervat Maandag.S&oacute; het Khuselwa Rantjie, &rsquo;n woordvoerder vir die &shy;departement van vervoer in die Oos-Kaap, gister aan Son bevestig.Dit volg nadat honderde ontevrede ouers die laaste paar dae betoog, paaie versper en bande gebrand het.Son het gister berig hoe koe&euml;ls op ouers en kinders gere&euml;n het toe die polisie noodgedwonge op hulle moes losbrand tydens &rsquo;n geweld&shy;dadige protesaksie.Weens die opheffing van skoolvervoerdienste sit sowat 500 leerders nou al &rsquo;n maand by die huis en niks doen.Van die skole wat hierdeur geraak word, sluit die Colleen Glen-plaasskool, Inter&shy;medi&ecirc;re Plaasskool Rocklands, Laerskool St. Albans, Yellowwoods-plaasskool en Van Stadens-reserweskool in.Rantjie s&ecirc; die besluit om die busdienste te hervat, is geneem op &rsquo;n vergadering Woensdagaand tussen die LUR vir vervoer in die Oos-Kaap, Weziwe Tikana, en Mandla Makupula, die LUR vir onderwys in die provinsie.&ldquo;Die departement van vervoer reageer gewoonlik op versoeke vanaf die onderwysdepartement. &ldquo;Die aanvanklike versoek was dat die busdienste tot einde Maart moet loop, maar die departement het weer &rsquo;n versoek van die onderwysdepartement ontvang om die vervoerdienste te hervat aangesien die aanvraag groot is.&rdquo;Sy s&ecirc;: &ldquo;Die twee LUR&rsquo;e het saam besluit om die vervoerdienste weer in plek te stel.&rdquo;By Son se besoek aan &shy;Kuyga gister was Missionweg, wat Woensdag nog in chaos gehul was, baie stil.Die brandende bande wat die pad die vorige dag versper het, is ook uit die straat verwyder en motoriste kon vrylik daardeur ry.Verkeersbeamptes het ook op strategiese plekke in di&eacute; straat gestaan.