HONDERDE inwoners van Breidbach by King William&rsquo;s Town het gister &rsquo;n deel van die N2 geblok met brandende tyres en takke. Inwoners het ge-moan oor die slegte dienslewering in hul area, le&euml; beloftes, krag en behuising. Denzil Smith, &rsquo;n gemeenskapsleier, het ges&ecirc;: &ldquo; &rsquo;n Paar mense is raak geskiet met rubberbullets. Die polisie het ook traangas gebruik op die skare.&rdquo;Smith s&ecirc; die mense is gatvol vir le&euml; beloftes en soek die Oos-Kaapse premier, Phumulo Masualle, en pres. Jacob Zuma hier. Kapt. Siphokazi Mawisa, &rsquo;n polisiewoordvoerder, het bevestig dat vier verdagtes gister in hegtenis geneem is vir openbare geweld.&ldquo;Die polisie het 13:00 inligting gekry oor betogers wat die N2 gaan blok. &ldquo;In di&eacute; stadium (gister) is dinge onder beheer, maar die N2 is steeds toe weens optogte,&rdquo; s&ecirc; Mawisa. Lwandile Sicwetsha, die Oos-Kaapse woordvoerder oor behuising, is bewus van Breidbach se probleme. Sicwetsha s&ecirc; die behuisingsdepartement het laas jaar met die munisipaliteit hieroor vergader. &ldquo;Sodra die munisipaliteit die beplanningsproses voltooi het, sal hulle vir ons nader vir finale goedkeuring en fondse.&rdquo;Sicwetsha het gevra vir &rsquo;n openbare vergadering met die inwoners, sonder enige geweld.