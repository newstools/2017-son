GROOT voorspoed, maar ook gedwonge verskuiwings, kan moontlik deel vorm van die beoogde Vioolsdrifdam.Die 7 m ho&euml; dam op die magtige Oranjerivier sal aan Namibi&euml; en Suid-Afrika grens. Dit sal beteken dat dit genoeg drinkbare water aan die inwoners van albei lande in die omgewing van die rivier kan verskaf. Dit sal die landbou in die streek drasties laat verbeter en uitbrei.Ongelukkig sal dit ook sy tol eis, want &rsquo;n dorpie soos Goodhouse kan in die slag bly. Die inwoners was juis onlangs op SABC-televisie moeilik oor die moontlike verskuiwing. Dit kan meebring dat geskiedkundige plekke soos die begraafplaas ook in die slag kan bly.Oor die algemeen is inwoners van dorpe soos Vioolsdrif, Pella, Henkries en die plaas Doringwater baie opgewonde oor die moontlike bou van die reuse-dam. Dit sal sowat 2,8 miljard m&sup3; beslaan. Dit sal ongeveer 20 km stroom-op vanaf Vioolsdrif aangel&ecirc; word waar die Matjiesrivier in die Oranjerivier vloei.Die vloedlyn sal egter terug en verby Goodhouse strek.En d&iacute;t is waar die probleem l&ecirc; &ndash; die verskuiwing van die inwoners van die Goodhouse-gemeenskap.Hulle beweer hulle word nie op hoogte van sake gehou deur die Nama Khoi- Plaaslike Munisipaliteit in Springbok nie.Fernando Ntuli, &rsquo;n gemeenskapsleier, s&ecirc; die gemeenskap is nog &aacute;l die jare van die rivier afhanklik. Nou sal hulle dalk moet verskuif weens die gevaar van oorstromings.Samantha Titus, nuwe munisipale bestuurder in Springbok, s&ecirc; sy het die dam-storie op nasionale televisie gesien.&ldquo;Ek weet van die studie wat hieroor gedoen word, maar alles word deur die departement van waterwese hanteer,&rdquo; verduidelik sy. Intussen s&ecirc; Nico Jano, leier van die Kaapse Onafhanklike Kieserskongres (Koko) in Springbok, dat die regerende party nie die mense se menings en besware oor di&eacute; kwessie in ag neem nie.