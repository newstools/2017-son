DIE verkragter en ontvoerder wat &rsquo;n 19 maande lange skrikbewind in die Kaap gevoer het, wil op parool vrygelaat word.Die paroolraad van Voorberg Korrektiewe Dienste in Porterville s&ecirc; hulle oorweeg om Isaac Cedras, oftewel die berugte Station Stalker, op parool te plaas.Cedras is in 2006 in die Paarl-streekhof skuldig bevind aan verkragting, onsedelike aanranding, die rig van &rsquo;n vuurwapen en ontvoering.Cedras het tussen 1994 en 1995 talle vroue by verskeie treinstasies bekruip, hulle dan ontvoer en hulle met sy vuurwapen gedwing om orale seks op hom te doen. Hy het daarna van die vroue verkrag en ander net betas.Die misdade het in die Kaapse areas van Wynberg, Mowbray, Wetton, Athlone, Kenwyn, Crawford en Retreat plaasgevind. Cedras is in November 2006 tot 18 jaar tronkstraf gevonnis. Hy het al tien jaar van sy vonnis uitgedien.OortrederDie paroolraad s&ecirc; in die moontlike toestaan van parool word verskeie faktore in ag geneem. &ldquo;Die balans van alle faktore sal die paroolraad in die rigting van &rsquo;n besluit stuur, en dit is belangrik dat die slagoffers deel h&ecirc; aan die proses,&rdquo; s&ecirc; Simphiwe Xako, departement van korrektiewe dienste se woordvoerder, in &rsquo;n verklaring.&ldquo;Die verteenwoordiging van slagoffers kan &rsquo;n belangrike rol speel in die bepaling van parooltoestande, indien die oortreder op parool geplaas word.&rdquo;Die Voorberg-paroolraad soek slagoffers en mense wat deur Cedras se misdade geaffekteer is om hom te kontak. Cedras se paroolproses begin binne 30 dae.Die slagoffers en geaffekteerdes kan die paroolraad by 022 931 8000 skakel om deel te neem aan die paroolproses.