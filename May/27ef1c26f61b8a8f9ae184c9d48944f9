REVIVE, Rebuild, Renew, Restore.Dis &rsquo;n gemeenskapsprojek wat daarop gerig is om hoop in gebroke gesinne en vir individue te bring.Die lewe van 45 jong vroue het die afgelope naweek verander danksy die welwillendheid en goedhartigheid van die Kuilsrivier-gemeenskap.&rsquo;n Paar plaaslike winkeleienaars en inwoners van Kuilsrivier het hul harte en beursies oopgemaak deur sanit&ecirc;re doekies en toiletware aan minder bevoorregte jong dames te skenk. Hillary van der Westhuizen, &rsquo;n maatskaplike werker, het die nood in die gemeenskap gesien. Sy en &rsquo;n vriendin, Sasha Davids, het besluit om by vriende en families om hulp aan te klop en te vra vir donasies vir sanit&ecirc;re doekies of enige ander hulp wat aangebied kan word. &ldquo;Die doel van die projek is om geleenthede vir verskeie organisasies te skep om saam te werk om ondersteuningstrukture te bou en programme in gemeenskappe in die noordelike voorstede te ontwikkel,&rdquo; het Van der Westhuizen verduidelik.Donasies het van oral ingestroom. Nathan Smith en sy vrou, Adele, eienaars van The Daily Coffee Caf&eacute;, het hierdie inisiatief ondersteun en hul koffiewinkel as aflaaipunt beskikbaar gestel.Klante het nie net self sanit&ecirc;re doekies help insamel nie, maar ook mense in hul eie netwerke aangemoedig om by te dra.N&aacute; sowat twee maande was daar &rsquo;n oorvloed. Daar is besluit om die ingesamelde produkte aan Badisa Kuilsrivier te skenk.&ldquo;Benewens die sanit&ecirc;re doekies het ons ook toilet&shy;ware van Luan Wakefield (Physio4All) ontvang, wat produkte van Johnson &amp; Johnson gere&euml;l het en herbruikbare sanit&ecirc;re doekies van Rene Roberts-Patel van Dignity &shy;Dreams,&rdquo; het Van der Westhuizen bygevoeg.