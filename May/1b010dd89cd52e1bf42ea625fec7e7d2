THEO Watt, die man met die goue stem en voorsanger van The Rockets, het sy debuut-CD uit.Die single, &ldquo;You&rsquo;re Sexy&rdquo;, is deur die songwriter en producer Rico White geskryf en deur Nadeem Parker opgeneem in Jazz&shy;it&shy;up Studios in Bonteheuwel.Volgens Theo gaan die song oor &rsquo;n sexy meisie wat sy oog tref tussen al die menigtes en hoe hy haar hart op die ou einde wen.Theo Watt is oorspronklik van Bonteheuwel en sing al van &rsquo;n jong ouderdom af. &ldquo;My sangtalent is op sewejarige ouderdom ontdek deur my ma, Helen Watt, en haar vriendin Shirley Humbles,&rdquo; het hy vertel. &ldquo;My ma en antie Shirley het my destyds, in die sewentigerjare, na die Bluegum Tavern in die Bonteheuwel gevat om soms saam met die band The Cross&shy;roads te sing. Die band was oorspronklik van Port Elizabeth.&ldquo;Ek het toe ook aan baie kompetisies, soos die Michael Jackson-kompetisies, deelgeneem by die Oasis Bioscope in Bonteheuwel. Ek het gesing en gedans en baie kompetisies gewen.&ldquo;D&iacute;t het deure vir my oopgemaak.&rdquo;Theo het al op laerskool aan baie konserte deelgeneem. Hy het baie gesing by sy skool, Arcadia Primary in Bonteheuwel.In die vroe&euml; 1980&rsquo;s het die popgroep The Rockets, wat in 1967 ontstaan het, hom soms in hul shows gebruik. Hy het gesing en gedans. In 1984 was hy die eerste bruin seun wat in die Sun City Superbowl opgetree het. Hy het Boney M se &ldquo;Don&rsquo;t Kill the World&rdquo; saam met The Rockets gesing.Op 1 April 1988 het hy op aandrang van sy oom Jerry Watt permanent by The Rockets aangesluit as &rsquo;n voorsanger. Deur The Rockets het hy lande gesien soos Israel, Egipte, Australi&euml; en die Seychelle toe hulle daar getoer het. Hy het al bekendes ontmoet soos Usher, Luther Vandross, The Manhattans, Atlantic Star en vele ander. Op die vraag wat hom laat besluit het om &rsquo;n single op te neem, antwoord Theo: &ldquo;My jare lange vriend en music producer Rico White het na my gekom met &rsquo;n song wat hy geskryf het. Hy wou h&ecirc; dat ek dit moes sing en ek het ingestem. &ldquo;Molly Baron, Nadeem Parker en Rico self het die song ge-mix tot die eindproduk.&ldquo;Die song speel al in Johannesburg op die radiostasie Aldo&rsquo;s FM en word goed ontvang.&rdquo;Theo noem dat die single nie sy laaste een gaan wees nie. Hy gaan binnekort volwaardige solo-CD&rsquo;s begin opneem. Die musiekvideo van die song word binnekort in die Kaap geskiet.Hy stel ook sy bewonderaars gerus dat hy The Rockets nie gaan verlaat nie. Hy sal steeds by die gewilde popgroep bly.Sy raad aan voornemende musiekkunstenaars is: &ldquo;Bly weg van dwelms. Gaan vir jou droom. Bly nederig en moenie grootkop kry nie.&rdquo;Dit sal later in uitgesoekte winkels wees.