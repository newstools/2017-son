CALITZDORP. &ndash; Terwyl hul gemeenskap onder maatskaplike euwels deurloop wat veral kinders tref, maak &rsquo;n groep vroue &rsquo;n verskil.Die vroue is vasbeslote en gemotiveerd om die spreekwoordelike bul by die horings te pak.Die organisasie Oog Op Die Kind het ingespring en het reeds &rsquo;n tydelike veilige huis vir kinders en mammies begin.Maria Wagenaar, die voorsitter, vertel: &ldquo;Daar is soveel mishandelde en verkragte kinders, kinders wat in totale armoede leef.&ldquo;Ons het besluit om hulle van die straat af te haal en in programme hier in die veilige huis te sit. Ons werk nou saam met die welsyn en die polisie.&ldquo;Hulle bring die kinders na ons, wat dan na hul welsyn omsien.&rdquo;Lydia Links het bygevoeg: &ldquo;As &rsquo;n kind drie keer van sy ouers weggeneem word, word hulle hier na ons gebring.&ldquo;Ons sukkel nog op die oomblik met meubels, medikasie, kos en klere vir daardie kinders. Beddens ook.&ldquo;Donasies is maar skraps en skaars. Ons het met die munisipaliteit gepraat, wat ons &rsquo;n simpatieke oor gegee het. &ldquo;Ons wens so die (Wes-Kaapse) departement van maatskaplike ontwikkeling van minister Albert Fritz wil ons help. Ons dien tog dieselfde doel.&rdquo;