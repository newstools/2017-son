HY WAS 3 mm weg van sy dood. As die wond net effens meer na links was, het dit sy slaap deurboor.So het &rsquo;n dokter aan &rsquo;n onderwyser van Uitenhage ges&ecirc; nadat &rsquo;n gr. 7-leerder di&eacute; onderwyser met &rsquo;n skerpgemaakte lepel op die skoolperseel gesteek het. Lester Forbes, &rsquo;n onderwyser by die Prim&ecirc;re Skool Seagull in Rosedale, is steeds in &rsquo;n toestand n&aacute; die voorval en s&ecirc; so iets het in sy amper 30 jaar van onderwys nog nooit met hom gebeur nie.Hy sit op die bank in sy huis in Mountain View en probeer dapper &shy;glimlag, maar sy hand beweeg kort-kort na die sny op sy linkerslaap terwyl hy vertel van die drama wat hom &rsquo;n paar dae terug by di&eacute; skool afgespeel het.Volgens Forbes het hy di&eacute; dag &rsquo;n prefek-&shy;meisie gestuur om twee leerders na hul klas op die boonste verdieping te vergesel.&ldquo;Toe sy (die prefek) terugkom, was sy duidelik gedisori&euml;nteerd. Haar rok was vuil en haar hare deurmekaar.&ldquo;Sy was te bang om te s&ecirc; wat gebeur het, maar &rsquo;n &shy;dogter langs haar het ges&ecirc; &rsquo;n groterige seun het haar van die derde vloer af by &rsquo;n stel trappe afgesleep.&ldquo;Ek was ontstoke en het gegaan om die seun aan te spreek, maar hy het hom afgestry en met geen respek vir my ges&ecirc; dis nie my f*kk*n skool nie en ek kan hom f*kk*l maak nie.&rdquo; Hy s&ecirc; met behulp van &rsquo;n kollega het hy probeer om die protesterende seun by die hoof se kantoor te kry omdat hy wou weghardloop.&ldquo;Ek het my o&euml; net vir &rsquo;n oomblik van hom afgeneem toe my kollega my waarsku en ek net betyds agteroor geleun het voordat hy my raak gesteek het.&rdquo;Hy s&ecirc; alles het so vinnig gebeur. &shy;Forbes s&ecirc; hy het nie eens geweet hy is gesteek nie.&ldquo;Die kinders het ges&ecirc; daar is bloed op my hemp. Dit het oor my sweetpak gestroom en in die gange getap.&rdquo;Die seun het glo weg&shy;gehardloop en die polisie is ontbied. Forbes moes &rsquo;n paar steke kry.Hy s&ecirc; hy gaan &rsquo;n saak teen die leerder aanhangig maak, maar sukkel om die J88-vorm in die hande te kry. Forbes, wat nou sielkun&shy;dige behandeling moet ondergaan, s&ecirc; hy het die naweek nog die prefek-kamp bygewoon, maar dit was &rsquo;n groot fout.&ldquo;Ek moes alleen in &rsquo;n kamer slaap en skielik het alles net na my toe teruggekom.&ldquo;Ek het gevoel my mond is seer en toe kom ek agter dis omdat ek onbewustelik op my tande kners elke keer wanneer ek aan die voorval dink,&rdquo; s&ecirc; hy.Hy word &rsquo;n oomblik stil en kyk na sy vrou, Beverley, wat langs hom op die bank sit. N&aacute; &rsquo;n ruk vervolg hy: &ldquo;Ek kan nie beskryf hoe ek voel nie, maar ek dink steeds daaraan. Elke dag.&rdquo;Beverley s&ecirc; hy het dit eers vir haar weggesteek omdat hy haar nie wou bekommer nie en ges&ecirc; hy het in &rsquo;n kas vasgeloop.Mali Mtima, &rsquo;n woordvoerder vir die onderwysdepartement in die Oos-Kaap, s&ecirc; die voorval is net aan die onderwysdepartement se kringkantoor gerapporteer.&ldquo;Die distrikskantore sal die voorval ondersoek. Die skolewet stipuleer duidelik sulke gedrag teenoor onderwysers word nie geduld nie.&rdquo;