&rsquo;N BAAISE moeder bekommer haar dood oor haar 23-jarige dogter wat reeds die afgelope drie weke vermis is. Benita Hartzenberg van Kensington in die Baai s&ecirc; sy het haar dogter, Samantha, tussen 3 en 6 Mei laas gesien. Volgens Benita sal haar dogter nooit so lank van die huis af wegbly nie. &ldquo;Gewoonlik wys sy haar gesig ten minste by die huis, al slaap sy by vriende.&rdquo;Benita het bygevoeg dat Samantha se buitelandse boyfriend van vyf jaar ook uitgevra het oor waar sy dalk kan wees. Die bekommerde ma het Vrydag &rsquo;n saak by die Mountweg-polisiestasie aangemeld. Samantha het &rsquo;n ligte gelaatskleur met dik, krullerige, rooibruin hare en bruin o&euml;. &ldquo;Ek het ook geen idee wat sy aangehad het die dag toe sy vermis geraak het nie. &ldquo;Gewoonlik is ek by die werk en sien haar (Samantha) wanneer ek van die werk af kom. &ldquo;Samantha het ook geen selfoon nie. So, dis bitter moeilik.&rdquo; AO Alwin Labans, &rsquo;n polisiewoordvoerder, bevestig dat die Mountweg-polisiestasie &rsquo;n saak ondersoek in verband met &rsquo;n vermiste persoon. Marcelino Prince by 074 837 9801, Benita Hartzenberg by 073 063 3628 of die Mountweg-polisiestasie by 041 394 6000.