OUERS in Kuyga is bekommerd oor die feit dat 92 leerders steeds by die huis sit weens &rsquo;n tekort aan skoolvervoer. Estelle Williams, &rsquo;n ouer, het bevestig dat die meeste van die leerders terug by die skool is. &ldquo;Ons het een skoolbus en &rsquo;n taxi nodig vir die leerders wat steeds by die huis sit,&rdquo; s&ecirc; Williams.Dit volg nadat inwoners in Kuyga vroe&euml;r di&eacute; maand hul stem dik gemaak het met protesaksie weens die vervoerkrisis by skole. Meer as 500 leerders moes weke &ndash; en in party gevalle maande &ndash; by die huis sit omdat hulle geen skoolvervoer gehad het nie. Woedende inwoners het paaie geblok en tyres gebrand en gedreig om daarmee aan te hou totdat hul kinders vervoer kry. Volgens Williams is daar steeds onsekerheid oor vervoer vir die 92 leerders. &ldquo;Ons het die onderwys&shy;departement daaroor ingelig en hulle het belowe om teen Vrydag vir ons &rsquo;n antwoord te gee.&rdquo;Mali Mtima, &rsquo;n woordvoerder van die onderwysdepartement, is onbewus van di&eacute; saak. Volgens Mtima is die onderwysdepartement onder die indruk dat alle leerders nou toegang tot skoolvervoer het. &ldquo;Verteenwoordigers van die onderwys- en vervoerdepartement sal vergader om te kyk of die inligting oor die 92 leerders waar is. &ldquo;Nadat hulle terugvoer vir ons (onderwysdepartement) gegee het, sal ek verdere kommentaar daarop kan lewer,&rdquo; het Mtima bygevoeg.