DIE direkteur van &rsquo;n koerier-maatskappy het Donderdag sy eerste verskyning in die hof gemaak nadat hy na bewering meer as R10 miljoen van &rsquo;n kli&euml;nt gesteel het.Shelto Campbell (41) van &shy;Rylands in die Kaap staan in die Bellville-handelshof tereg op 197 aanklagte van bedrog.Die klaer is die maatskappy Baldwin Filters, wat van Campbell se koerier-maatskappy, Freight &shy;Focus, gebruik gemaak het om sy filters na sy klante te vervoer. Campbell is die alleeneienaar en direkteur van Freight Focus. Hy het &rsquo;n proses gehad waar die koeriers die goedere vanaf die stoor gaan kry het.&rsquo;n Waybill met die gewig van die goedere word dan aangeheg aan die goedere wat opgelaai word.Werknemers van Baldwin &shy;Filters het die vorms ingevul.Campbell se koerier wat dit opgelaai het, het ook die waybill geteken vir die goedere wat hy ontvang het. Die oorspronklike dokument sou dan by Baldwin bly en &rsquo;n afskrif gaan met die goedere weg.Aan die einde van elke maand het Campbell dan &rsquo;n faktuur aan Baldwin gestuur met afskrifte van alle waybills vir die goedere wat daardie maand per koerier gestuur is.Op 28 Augustus 2014 het Baldwin Filters &rsquo;n rekonsiliasie van sy Freight Focus-rekening gedoen. Die maatskappy het toe afgekom op verskeie gevalle waar die algehele gewig op die waybill swaarder gemaak is.Die betaling van die koerier&shy;rekening aan Freight Focus is byna heeltemal afhanklik van die gewig wat aangedui word op die waybill wat Freight Focus aan Baldwin Filters gestuur het.Luidens die staat het Campbell op talle afskrifte van die waybill die goedere se oorspronklike gewig verander. Die gewig is glo meer gemaak as die gewig wat Baldwin Filters se werknemers op die oorspronklike waybill aangeteken het en Campbell het glo s&oacute; R10 828 223 van Baldwin Filters onwettig in sy sak gesteek. Die saak is tot 23 Mei uitgestel.