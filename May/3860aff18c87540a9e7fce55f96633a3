&rsquo;N KLEUTER van Island Place in Atlantis is uit die hospitaal ontslaan nadat hy deur &rsquo;n gangster met &rsquo;n baksteen in die gesig gegooi is.Benito Abrahams moes Saterdag sy derde verjaardag in die hospitaal deurbring n&aacute; di&eacute; voorval Donderdag. Volgens sy ma, Wilda, het hulle langs die woonstelle gekuier. Toe begin haar suster se gewese boyfriend kort-kort na haar roep.&ldquo;Ek het die jong verjaag, want hy het &rsquo;n las van homself gemaak. &ldquo;Hy vloek toe op ons en s&ecirc;: &lsquo;N**i*rs, julle gaan nou sien.&rsquo; &ldquo;Hy het toe &rsquo;n baksteen opgetel en na ons gegooi.&ldquo;My kind is vol in die gesig getref en toe hardloop hy weg.&ldquo;Die dokters by die Rooi Kruis-hospitaal het ges&ecirc; as die baksteen hom net &rsquo;n paar sentimeter ho&euml;r op teen die kop getref het, was hy dood.&rdquo; Sy s&ecirc; haar dapper en lewenslustige spruit is nou net &rsquo;n skaduwee van homself en praat nie. Dokters het &rsquo;n plaat ingeplant in sy kakebeen, wat op twee plekke gebreek is. Sy hele mond is ook met drade geheg om alles bymekaar te hou. Lt.kol. Andr&egrave; Traut, &rsquo;n polisiewoordvoerder, s&ecirc; &rsquo;n klag van aanranding word ondersoek en niemand is gearresteer nie.