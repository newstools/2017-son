&ldquo;EK SAL di&eacute; span steun, want dis verreweg die beste en dis wat tans in die Oos-Kaap nodig is. Daar is g&rsquo;n plek vir cronies en &lsquo;ja, baas&rsquo; nie.&rdquo;S&oacute; het Nico du Plessis, voormalige DA-raadslid wat laas jaar na die ANC oorgeloop het, hom uitgespreek oor Veliswa Mvenya en haar kandidate.Mvenya is vandag &rsquo;n kandidaat op die Oos-Kaapse DA-kongres om Athol Trollip as provinsiale partyleier te vervang.Haar teenstander is Nqaba Bhanga, &rsquo;n raadslid in die Nelson Mandelabaai-metro, en die kandidaat wat glo deur Trollip gesteun word.Du Plessis en vier ander voormalige DA-raadslede het in Junie 2016 na die ANC oorgeloop.Almal beweer hulle het die DA verlaat weens rassisme, asook die diktatuur van Trollip en Edmund van Vuuren.Van Vuuren is die kies&shy;afdelingshoof in die Baai se noordelike gebiede.Du Plessis s&ecirc; hy campaign nie vir Mvenya en kie nie, maar steun hulle omdat hulle jare lange vriende is.Hy meen Bhanga staan nie uit eie keuse nie, maar is net &rsquo;n kandidaat om sake vir Mvenya te bemoeilik.Volgens hom wil die huidige DA-leiers mense in ampte kry wat hulle steeds kan beheer.Hy voeg by Trollip skop mense uit om plek te maak vir sy aanhangers.Gustav Rautenbach, &rsquo;n Metro-raadslid, is Mvenya se keuse vir provin&shy;siale voorsitter en Du Plessis steun dit.Du Plessis s&ecirc; Rautenbach was nog altyd in die Metro die DA-woordvoerder oor veiligheid en sekuriteit, en hy bevraagteken hoekom hy nie in di&eacute; amp in die burgemeesterskomitee aangestel is nie.&ldquo;Hy (Trollip) stel John Best aan wat nog niks vir die DA gedoen het nie. Hy bereik steeds amper niks nie.&rdquo;Du Plessis beweer ook Rano Kayser, voorheen van Cope, word voorgetrek en Andrew Whitfield is Trollip se susterskind wat ook voorgetrek word.Kayser en Whitfield dien albei in die burgemeesterskomitee terwyl laasgenoemde Bhanga se keuse vir provinsiale voorsitter is.Gift Ngqondi, die ANC-streekwoordvoerder, s&ecirc; die ANC keur nie Du Plessis se optrede goed nie en beskryf dit as &ldquo;ongedissiplineerd&rdquo;.Hy wou hom nie uitspreek oor hoekom Du Plessis so bekommerd oor die toekoms van die DA is nie.Ngqondi het wel bygevoeg dis Du Plessis se demokratiese reg om sy mening uit te spreek.Kobus Botha, Mvenya se veldtogbestuurder, was gister in vergaderings en kon nie betyds vir kommentaar bereik word nie.