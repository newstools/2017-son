DIE burgemeester van die Kouga-munisipaliteit, Elza van Lingen, is geskok oor die Nelson Mandelbaai-metroraad se besluit oor Kouga se waterskuld.Die meerderheid raadslede het Dinsdag tydens &rsquo;n raadsvergadering gestem teen die afskryf van nagenoeg R25 miljoen van Kouga se waterskuld.Die Kouga-munisipaliteit skuld die Metro sowat R50 miljoen vir water wat in grootmaat aangekoop is.Kouga se verbruik word maandeliks deur metertoerusting op groot toevoerpype gemeet. Die Metro het sedert 14 Desember 2012 tot die verwydering van die metertoerusting in April 2016 &rsquo;n geskatte rekening aan Kouga verskaf.Kouga het sy maandelikse rekening altyd betyds betaal, maar daar is later bevind die Metro se skattings het &rsquo;n reuse-onderbetaling tot gevolg gehad.Retief Odendaal, burgemeesterskomiteelid vir begroting en tesourie, het dit duidelik gestel die penarie is die Metro se skuld. D&iacute;t omdat korrekte lesings geneem kon word, maar geskatte lesings gebruik is.Hy het benadruk Kouga het regsgronde om die Metro hof toe te sleep, en dan verloor die munisipaliteit dalk die hele R50 miljoen.Op &rsquo;n navraag of Kouga regstappe beplan, het Van Lingen alle navrae oor die skuld na die Metro verwys.Die Kouga-munisipaliteit word deur die DA beheer, terwyl die DA in koalisie met die UDM, Cope en ACDP die Metro regeer.Gift Ngqondi, ANC-woordvoerder in die Metro, het benadruk sy party verstaan Kouga kan nie bekostig om die hele bedrag eenmalig te betaal nie.Hy het bygevoeg Kouga het geldelike probleme en &rsquo;n 40%-werkloosheidsyfer, maar meen re&euml;lings kan gemaak word om die skuld oor drie jaar af te betaal.&ldquo;In die Metro word arm inwoners se water en elektrisiteit onmiddellik afgesny indien hul nie kan betaal nie. Ons moet regverdig wees en ook dan die helfte van hul skuld afskryf.&rdquo;Mongameli Bobani, onderburgemeester, het bygevoeg regverdigheid is belangrik en Kouga kan nie voorgetrek word omdat dit &rsquo;n DA-munisipaliteit is nie.