SANZAAR se voorneme om drie spanne aan volgende jaar se Superrugby-kompetisie te laat onttrek, kan nog misluk.Gebeur dit, behou die Kings en Cheetahs hul plekke.D&iacute;t kan egter net gebeur as die Rebels hul hofsaak teen die Australiese Rugbyunie wen.Hoewel SA Rugby nog bekend moet maak watter twee plaaslike spanne in die slag sal bly, word algemeen aanvaar dat dit die Kings en Cheetahs sal wees.Di&eacute; moontlikheid het reeds tot groot woede in di&eacute; streke gelei.In Australi&euml; raak die stryd teen Sanzaar se voorneme nou rof.Die Rebels, wat deur &rsquo;n privaat eienaar besit word, wil h&ecirc; die hof moet beslis hul &ldquo;lisensie kan nie van ons teruggekoop word nie&rdquo;.Die Western Force dreig ook met regstappe, terwyl die Cheetahs glo om regs&shy;advies aanklop by &rsquo;n paar swaargewigte.The Australian berig die Rebels en Force glo hulle het die &ldquo;volste reg&rdquo; om steeds deel te neem aan die kompetisie.Sanzaar se grootbase vergader m&ocirc;re in Tokio, waar di&eacute; kwessie bespreek sal word.Daar word op goeie gesag verneem dat Sanzaar geen ander keuse sal h&ecirc; nie as om tot 2021 met 18 spanne te volhard.Dis as die vermindering van spanne nie in Suid-Afrika en Australi&euml; aanvaar word nie.Die owerheid van Victoria s&ecirc; hy sal die Rebels dieselfde finansi&euml;le hulp bied as wat die Wes-Australiese regering die Force gebied het.Dit kan die Australiese Rugbyunie (ARU) se saak aansienlik bemoeilik.Dit lyk dus asof die vermindering van 18 spanne na 15 steeds nie &rsquo;n voldonge feit is nie. &ndash; SuperSport