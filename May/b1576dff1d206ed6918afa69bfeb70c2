MET Warren Whiteley wat gister aangewys is die nuwe Springbok-kaptein gaan dit interessant wees om te sien wie Allister Coetzee se eerste-keuse agtsteman gaan wees.Die Springbok-breier het gister ook vir Duane Vermeulen in sy groep van 31 spelers vir volgende maand se reeks van drie toetse teen Frankryk ingesluit.Vermeulen het hom reeds bewys as &rsquo;n leier en agsteman van w&ecirc;reldgehalte. Whiteley se beste posisie is ook die nr.agt-trui. Dit beteken dat Coetzee vir Vermeulen of Whiteley uit posisie na die kant van die skrum moet skuif as hy beide spelers in sy beginspan wil h&ecirc;.Coetzee het agt nuwe spelers in sy groep ingesluit wat volgende week op &rsquo;n oefenkamp in Plettenbergbaai vir die toetsreeks teen die Hane gaan voorberei.Coetzee het ook besluit om die 30-jarige Frans Steyn uit die wildernis terug te bring.Die boorling van Aliwal Noord wat tans sy rugby by Montpellier in Frankryk speel het in 2014 laas vir die Bokke in &rsquo;n toets uitgedraf. N&oacute;g &rsquo;n 30-jarige, die haker Chiliboy Ralepelle is ook terug in die Bok-groep na &rsquo;n afwesigheid van vier jaar.Toetie het ook besuit om die 29-jarige skrumskakel/vleuel Francois Hougaard terug te bring. Hougaard speel tans vir Worcester Warriors in Engeland.Lukhanyo Am, Andries Coetzee, Ross Cronje, Dillyn Leyds, Raymond Rhule, Courtnall Skosan, Ruan Dreyer en Lizo Gqoboka is die agt nuwe spelers in die groep wat nog nie in &rsquo;n toets gespeel het nie.Suid-Afrika pak Frankryk op 10 Junie op Loftus Versfeld in Pretoria, voordat hulle die tweede toets op 17 Junie op Kingspark in Durban speel.Die laaste toets is op 24 Junie op Ellispark in Johannesburg.