WAS di&eacute; week se vernedering die begin van die einde vir pres. Jacob Zuma?Of gaan Nommer Een maar net weer die laaste lag &ndash; soos hy tot dusver altyd gedoen het n&aacute; aanslae om hom uit die kussings te lig?Hoe dit ook al sy, die protesoptrede van lede van Cosatu &ndash; een van die ANC se groot alliansievennote &ndash; was beslis &rsquo;n waterskeiding-oomblik vir die party.Zuma is luidrugtig uitgejou toe hy op Werkersdag &rsquo;n Cosatu-byeenkoms in Bloemfontein wou toespreek. Hy moes toe die aftog blaas sonder om &rsquo;n woord te s&ecirc;. Dieselfde lot het ander lede van die ANC se top-ses elders getref.Di&eacute; voorvalle was die duidelikste aanduiding tot dusver dat Zuma se troon begin wankel, want Cosatu het nou amptelik teen die president standpunt ingeneem. En di&eacute; vakverbond word ondersteun deur ander kragtige figure in die party &ndash; wat wys Zuma se dae is getel.