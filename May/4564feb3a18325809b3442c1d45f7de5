TWEE Sondagkoerante &ndash; City Press en Sunday Times &ndash; het besonderhede gepubliseer van verdoemende e-posse wat na bewering daarop dui dat die Gupta-familie &ldquo;Suid-Afrika bestuur&rdquo;.Die e-posse wys die omvang van die Guptas se beheer oor kabinetsministers en hoofde van semi-staatsondernemings en raadslede.Die korrespondensie gee insig in die rol van pres. Jacob Zuma se seun Duduzane in presidensi&euml;le aangeleenthede. Duduzane het noue bande met die Guptas en daar word geglo dat hy miljarde rande deur hierdie vennootskap gemaak het, lui die berig.Nog e-posse wys die Guptas is betrokke by &rsquo;n plan om verblyf vir Zuma en sy gesin in die Verenigde Arabiese Emirate in Dubai te kry. Zuma het di&eacute; bewerings ontken en ges&ecirc; sy enigste huis is Nkandla in KwaZulu-Natal.Saam met die Gupta-broers &ndash; Ajay, Atul, en Tony &ndash; verskyn Sahara se uitvoerende hoof, &shy;Ashu Chawla, se naam ook in die e-posse en word beweer hy speel &rsquo;n sleutelrol in die staatskaping.Di&eacute; e-posse wys ook dat Mosebenzi Zwane se CV aan die Guptas gestuur is voordat hy as minister van minerale hulpbronne aangestel is.Bewerings word ook oor ander ministers gemaak.