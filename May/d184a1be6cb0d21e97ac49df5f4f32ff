DIS W&Eacute;&Eacute;R oorlogtyd in Avian Park, Worcester!Een man is onlangs dood gebrand en drie ander mans &eacute;n &rsquo;n vrou is raak geskiet in &rsquo;n gang fight tussen die Junior Cisko Yakees (JCY&rsquo;s), Uitbuiters en die Snake Boys.Die oorlog het glo uitgebreek nadat die Uitbuiters van Tokai teruggekeer het.Dan Plato, die minister van gemeenskapsveiligheid, het tydens die vorige oorlog die Uitbuiters, wat uit &rsquo;n groep jong laaities bestaan, na &rsquo;n plek van veiligheid geneem.Die peace tussen die groepe is glo verbreek toe die Uitbuiters onlangs terug huis toe gekom het.Volgens &rsquo;n inwoner van Avian Park is een van die Uitbuiters se ma in die rug geskiet en is sy in die waakeenheid van die Worces&shy;ter-hospitaal opgeneem.Die inwoner s&ecirc;: &ldquo;Die JCY&rsquo;s het die Uitbuiter by die huis kom soek.&ldquo;Sy ma het ges&ecirc; hy woon nie meer daar nie. Hulle het haar toe vier keer in die rug geskiet. Ek dink nie sy sal weer kan loop nie.&rdquo;By Son se besoek &shy;gister aan Avian Park was daar streng polisiebewaking en is die media nie toegelaat om die gebied binne te gaan nie. Die R304-pad na Villiersdorp is ook deur die verkeersdienste gesluit.Volgens die inwoners is die polisie en mediese personeel met klippe bestook en ruite stukkend gegooi.Een van die cops op die toneel het aan Son ges&ecirc; van hul mense moes afstaan oor dit te &ldquo;gevaarlik&rdquo; geraak het&rsquo;n Inwoner wat anoniem wou bly, s&ecirc;: &ldquo;Dit gaan al heelnag gerook hier. Ons het nog niks geslaap nie.&ldquo;Die polisie het ons gewaarsku dat ons nie uit ons huise moet kom nie.&rdquo;Annelie Makia het aan Son ges&ecirc; sy is in di&eacute; tyd deur die &shy;gangsters met &rsquo;n panga huis toe gejaag terwyl sy op pad werk toe was. Makia het ges&ecirc;: &ldquo;Ek laat nie vir my doodmaak nie. Ek het sommer net daar omgedraai.&ldquo;Hulle het vir ons ges&ecirc; dat ons &rsquo;n hele maand nie sal kan gaan werk nie.&rdquo;&rsquo;n Polisiewoordvoerder, Noloyiso Rwexana, het bevestig dat die polisie sake van moord en poging tot moord ondersoek.Rwexana s&ecirc; hulle ondersoek ook sake van oproerige gedrag en &rsquo;n aanval op die polisie nadat &rsquo;n polisiebeampte met &rsquo;n klip teen die kop gegooi is.Rwexana s&ecirc;: &ldquo;Luidens verslae is die lyk van &rsquo;n man (26) met brandwonde op 27 Mei gevind.&ldquo;Die man is aan sy wonde dood. In &rsquo;n ander voorval op 29 Mei is drie mans geskiet en gewond.&rdquo;Rwexana s&ecirc; die omstandighede in Avian Park is baie gevaarlik en die polisie monitor die gebied.Volgens Rwexana is vyf verdagtes vir oproerige gedrag gearresteer en sal hulle in die hof verskyn sodra hulle aangekla is.