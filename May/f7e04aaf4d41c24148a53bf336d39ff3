DIS nie verkeerd om beeldspraak te gebruik nie, maar &rsquo;n mens moet darem ook die omstandighede in ag neem.So het Christian Martin, ANC-LPW, gister ges&ecirc; na &rsquo;n vergadering met Athol Trollip, die burgemeester van die Nelson Mandelabaai-metro.Martin beweer in &rsquo;n boodskap aan Trollip dat die mayor na die inwoners van die Northern Areas as &shy;&ldquo;honde&rdquo; verwys het.Dis nadat Trollip di&eacute; Arabiese spreekwoord aangehaal het: &ldquo;Die honde kan blaf, maar die karavaan gaan voort.&rdquo;Die betekenis daarvan is dat dit in sekere gevalle nie saak maak hoeveel lawaai mense maak nie, die geraas sal niks aan die situasie verander nie.Die wisseling tussen Trollip en Martin speel af teen &rsquo;n agtergrond van geweld wat net langer as &rsquo;n week in Helenvale woed.Aanvanklik het die inwoners eers net betoog oor swak dienslewering en ho&euml; werkloosheid.Trollip het aan Martin ges&ecirc; di&eacute; aanhaling is beeldspraak en die betekenis daarvan kan dus nie letterlik opgeneem word nie.Martin het Trollip daaraan herinner dat die Oos-Kaapse wetgewer hom in 2013 vir &rsquo;n maand geskors het omdat hy na die DA as &ldquo;poue&rdquo; verwys het.Hy s&ecirc; hy het dit egter nie letterlik bedoel nie, maar dat die DA-lede se optrede soos di&eacute; van poue is.Hy het verwys na die &ldquo;voete van &rsquo;n pou&rdquo; wat baie lelik is vergeleke met die vere &ndash; &rsquo;n geval van bo blink, onder stink.Martin eis dat Yolande Faro, die hoof van die metropolisie, geskors moet word of moet bedank.Hy voer aan dat geweld in die Northerns net toegeneem het sedert haar aanstelling.Martin meen ervare plaaslike polisiebeamptes soos brig. Keith Meyer, brig. Ronald Kohl of brig. Leonie Bentley moes eerder in di&eacute; pos aangestel word.Ander kwessies wat bespreek is, is die:Martin het bygevoeg Trollip het onderneem om vergaderings in Helenvale te hou om veral die projek &ldquo;veiligheid en vrede deur stedelike opgradering&rdquo; (SPUU) te bespreek.Die projek is in oorleg met die Duitse korporasie KfW.Martin s&ecirc; die mayor gaan ook vergaderings met plaaslike kleinsakeonder&shy;nemings (SMME) hou.Trollip, wat die vergadering as meestal konstruktief bestempel het, s&ecirc; die SPUU, behuising, misdaad en dienslewering is bespreek.