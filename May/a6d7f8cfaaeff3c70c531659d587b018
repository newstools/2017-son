HY HET nege jaar terug in sy slaapkamer begin met &rsquo;n klein musiekateljee. &rsquo;n Rekenaar en klein mikrofoon is &aacute;l wat Earl Swartz (28) van Bloemendal gehad het. En nou is dit bekend gemaak Swartz het &rsquo;n Ghoema-toekenning gewen vir die beste hip-hop-liedjie in Suid-Afrika.Swartz wil nou sy storie gebruik om ander jong mense van die Nor&shy;therns te inspireer.&ldquo;Jong mense moet toekennings ophou pleks van vuurwapens,&rdquo; meen Swartz.Hy is laas Sondagaand in Kaapstad met die Ghoema-prys vir die beste hip-hop-liedjie bekroon. &ldquo;Dit was &rsquo;n groot skok, want hulle het die name van my liedjies &lsquo;Bene Lam&rsquo; en &lsquo;Cerebellum&rsquo; uitgeroep. &ldquo;Ek het eers &rsquo;n paar minute later besef ek is die wenner en daarna het ek opgespring.&rdquo;Swartz voeg by dat dit &rsquo;n eer is om &rsquo;n Ghoema-toekenning te kry. &ldquo;Ek voel trots, want die kompetisie was sterk. Ek was teen kunstenaars soos Hemelbesem, Jerome Rex en Linkris.&rdquo;Volgens Swartz is enigiets moontlik en hy glo dat enige persoon se drome kan waar word. &ldquo;Nege jaar terug was ek en n&oacute;g twee manne in &rsquo;n rap-groep en ons het gedroom om die Baaise supersterre te wees.&ldquo;Ek moes self leer hoe om met programme vir musiek te werk en oor die jare het dit verbeter.&rdquo;Die manne in die rap-groep het toe besluit om op te split.Swartz het daarna meer begin fokus op sy eie liedjies en sy volgende doel was om meer mense aan sy musiek bekend te stel. &ldquo;Ek het my liedjies gratis weggegee. Dit het toe &rsquo;n demand vir my in verskillende plekke geskep, by feeste en verskillende gebeurtenisse.&ldquo;Baie mense het gedink om liedjies gratis weg te gee, is nie &rsquo;n goeie idee nie, maar ek het daarby gehou en vandag is ek bly.&rdquo; Swartz gebruik sy musiekloopbaan-storie om ander rappers en sangers in die Northerns te motiveer. &ldquo;Glo altyd in jouself en wees net jouself. Hip-hop gaan oor selfuitdrukking en net jy kan die beste daarvan maak, niemand anders nie. &ldquo;Wees nederig, werk hard, bid en wees geduldig,&rdquo; is Swartz se raad vir jong rappers in die Northerns. Verder verduidelik Swartz gebed en die volle ondersteuning van sy familie is die rede hoekom hy vandag suksesvol is. Swartz voeg by: &ldquo;Die plan is om my musiekloopbaan te verbeter en om meer toekennings te wen. &ldquo;Ek wil jong mense inspireer en vir hulle wys dat niks onmoontlik is nie.&rdquo;Swartz bevestig dat hy binnekort sy nuwe liedjie &ldquo;Bring die Bump Terug&rdquo; op sy webtuiste Earlyb&shy;music.com sal uitreik.