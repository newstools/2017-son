GEAGTE Meneer die President...Ek skryf di&eacute; brief omdat ek woedend en verward is. Woedend, verward &eacute;n verraai.Ek skryf aan u, Meneer die President, uit desperaatheid omdat ek as jong Suid-Afrikaner diep bekommerd is oor die rigting wat ons land onder u leierskap inslaan.In tye van verwarring en desperaatheid wend ons ons na u, die vader van ons wonderlike nasie.Maar wat moet ons doen as u, Meneer die President, die wortel van ons woede en verwarring is?Ons nasie is verlore &ndash; verlore in onsekerheid. Ons het dringend ware, eerlike en onselfsugtige leiers nodig. Na wie sal ons ons wend, Meneer die President?Ek skryf aan u met &rsquo;n seer hart en namens baie mans en vroue, jonk en oud, wat deur u selfsugtige besluite geraak word.Meneer die President, net omdat baie van ons ouers en grootouers ANC-lojaliste is, word daar van ons almal verwag om ons o&euml; toe te maak vir ongeregtighede. Ons moet ook nie bekommerd wees oor die rand en die nagevolge op sy waarde weens u selfsugtige besluite nie.Daar word van ons verwag om nie u taktiek te bevraagteken nie, hoewel u besluite telkemale aan ons bewys u dra nie die beste belange van gewone Suid-Afrikaners op die hart nie.Ons nasie is verlore in onsekerheid en ons het dringend ware, eerlike en onselfsugtige leiers nodig. En ek dink nie u is een van hulle nie.Ek smeek u, Meneer die President, plaas uself in die skoene van &rsquo;n gewone Suid-Afrikaner.U onlangse kabinetskommeling het skokgolwe die w&ecirc;reld ingestuur en die ekonomie is gevolglik in &rsquo;n gemors.Hoor asseblief my wekroep, Meneer die President.Ons verstaan dit is u prerogatief om ministers, en die hele kabinet, aan te stel en af te dank.Maar ons kan ons nie verhelp om te vra wie di&eacute; prerogatief be&iuml;nvloed nie.Meneer die President, hoor tog my wekroep!Ek is seker die stigterslede van die ANC het nie tot die bitter einde geveg sodat u, Meneer die President, net kan maak soos wat u lus kry nie.Ek weier om te glo u misbruik die magte van u amp vir eie gewin.Tata Zuma, u stel steeds swak leiers in sleutelposisies aan. En die gevolge daarvan word deur die bank gevoel.Hou op om onbevoegdheid, useless-geid en korrupsie te vergoed, en golden hand&shy;shakes uit te deel. Kosbare tyd en geld word gemors om skandelike ampsdraers, u inkluis, Meneer die President, in hul poste te behou.Julle vertraag net dit wat onvermydelik is. Hoe kan die publiek voortgaan om u en di&eacute; instellings te respekteer?Meneer die President, ek vra u om ernstig introspeksie te doen en om nie meer &rsquo;n selfsugtige hypocrite te wees nie.U optrede gee ons mooi land &rsquo;n slegte naam. Ons land is deurspek met rasseverwante konflik, maar u gooi skaamteloos olie op die rassevuur.Ek is diep teleurgesteld dat u my en derduisende Suid-Afrikaners as rassiste uitkryt omdat ons teen u betoog. Ons het besluit ons kan nie meer stilbly nie.Pres. Zuma, omdat jy jou ampseed verbreek het, verdien jy nie meer die eer om ons staatshoof te wees nie.Asseblief, doen nou die eerbare ding en bedank terwyl jy nog &rsquo;n bietjie waardigheid oor het.Meneer die President, onthou net jy is &rsquo;n onderdeel van &rsquo;n geheel. En wanneer jy die geheel ondermyn, sal die massa van die geheel op jou val. Ons het nou geen vertroue meer in jou nie.