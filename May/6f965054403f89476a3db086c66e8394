Die voortslepende dispuut tussen &rsquo;n groot vismaat&shy;skappy, die departement van seevissery en klein visvangondernemings staan nou na &rsquo;n einde se kant toe.Viking Inshore Fishing het in Januarie &rsquo;n interdik bekom wat bote verhinder het om see toe te gaan om stokvis te vang voordat die dispuut oor kwotas besleg is. Die uitspraak in die saak van Viking teen 12 klein vismaatskappye en Senzeni Zokwana, minister van landbou, bosbou en seevissery, word volgende Woensdag verwag, s&ecirc; Harry Mentoor, voorsitter van die ANC se fishing desk.Regter Lee Bozalek het gevra vir &rsquo;n paneel regters om oor die saak te besluit.Hulle is regters Thandi &shy;Ndita, Judith Cloete en Penny Magona. Die paneel regters het aan die einde van verlede maand &rsquo;n week lank albei kante van die saak gehoor.Viking se regsverteenwoordiger, Russel MacWilliam, het in die hof ges&ecirc;: &ldquo;Viking kan nie minder kwotas bekostig nie, want hulle verskaf werk aan baie mense.&rdquo; Faizel Moosa van die ANC se fishing desk s&ecirc;: &ldquo;Viking soek &rsquo;n loophole in die grondwet om kleiner vissers uit die net te hou. Die minister het die volle reg om die bedryf te transformeer.&rdquo;Die interdik het net betrekking op die bote wat langs die kus stokvis vang en die vangste maak net 10% van alle vangste uit.