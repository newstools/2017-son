&rsquo;N MAN van Mitchells Plain s&ecirc; hy moet weer geopereer word omdat daar &ldquo;gaas&rdquo; in sy maag gelos is tydens &rsquo;n buikwandbreuk-operasie.Mogamat Smith (54) van Tafelsig s&ecirc; hy het gehoor dokters s&ecirc; hulle het gaas (gauze) in sy maag gelos.Maar dokters s&ecirc; geen gaas is in sy maag gelos nie.Dis standaard om maas (mesh) in te sit om die buikwande te versterk en om te keer dat die breuk terugkom.Smith vertel hy is op Donderdag 11 Mei in die nuwe Mitchells Plain-distrikhospitaal in Lentegeur geopereer en op Vrydag 12 Mei ontslaan.&ldquo;N&aacute; die operasie was daar &rsquo;n groot knop en dit was baie seer. Ek het die dokter daaroor gevra.&ldquo;Sy het ges&ecirc; as ek teen Maandag nie reg is nie, moet ek weer inkom.&rdquo;Volgens Smith was hy by die huis en het die Woensdag gaan stap om te kyk of hy beter is.&ldquo;Ek het erge pyne op my maag gekry en het Donderdag weer teruggegaan.&rdquo;Smith is die Vrydagaand weer geopereer en die Saterdagoggend het hy gehoor hoe dokters praat van &ldquo;gaas&rdquo; in sy maag.&ldquo;Met die eerste operasie het hulle net gaatjies gemaak, maar die tweede operasie is op die ou manier gedoen.&rdquo;Hy s&ecirc; die buikwandbreuk is nog daar en hy moet oor &rsquo;n maand weer ingaan vir &rsquo;n derde operasie.&ldquo;Ek glo die pasi&euml;nte word as guinea pigs gebruik.&rdquo;Hy is bekommerd hy kan sy werk verloor as hy so lank uit die werk bly &ndash; en dit is nie sy fout nie.Monique Johnstone, &rsquo;n woordvoerder van die Wes-Kaapse gesondheidsdepartement, s&ecirc; geen gaas is in Smith se maag gelos nie.&ldquo;Dis alles deel van die prosedure om maas in te sit om die buikwande te versterk en om te keer dat die breuk terugkom.&ldquo;Hy het komplikasies gekry toe die maas na ander areas in sy liggaam beweeg en die breuk teruggekom het.&ldquo;Hy is weer teater toe geneem, waar dit uitgehaal is.&rdquo;Johnstone s&ecirc; Smith het twee vorige buikwandbreuk-operasies gehad waar maas ook gebruik is vir herstelwerk. Sy s&ecirc; dokters het aan Smith ges&ecirc; die breuk is nie herstel nie en hy is na die Groote Schuur-hospitaal verwys.