DIE Springbokspan is ver van &rsquo;n uitgemaakte saak en daar is baie posisies waaroor hy nog &rsquo;n finale besluit moet neem. S&oacute; het Allister Coetzee, afrigter van die Springbokke, ges&ecirc; nadat hy gister vier spelers van die Southern Kings op&shy;geroep het om &rsquo;n driedaagse oefenkamp in Johannesburg by te woon. Chris Cloete, Andisa Ntsila, Lionel Cronj&eacute; en Makazole Mapimpi is die Kings&shy; wat genooi is na die derde kamp van 21 tot 23 Mei.&nbsp; Die finale Bok-groep van 31 spelers vir die reeks van drie toetse teen Frankryk gaan op 23 Junie bekend gemaak word. Daar sal ook &rsquo;n groep van 26 spelers aangekondig word vir die SA A-span wat wedstryde teen die Franse Bar&shy;barians gaan speel. Nadat die Bok-groep gekies is, gaan die groep hul voorbereidings vir die toetsreeks teen die Franse in Plettenbergbaai voortsit van 28&thinsp;Mei tot 4 Junie. Geen spelers van die Cheetahs is by die groep ingesluit nie omdat die Vrystaters tans op toer in Nieu-Seeland is. Net soos die eerste twee kampe is geen oorsese spelers betrokke nie. Die laaste kamp gaan Toetie en sy bestuurspan die geleentheid gee om verskeie kandidate vir &rsquo;n laaste keer van nader te beskou voordat hy sy eerste, amptelike groep bekend stel. Coetzee s&ecirc;: &ldquo;Soos by die vorige twee kampe is dit nog &rsquo;n kans om ons net wyer te span om spelers in sekere posisies van nader te beskou.&nbsp; &ldquo;Daar is weereens nuwe gesigte in die vergrote groep. &ldquo;Di&eacute; spelers het deurgaans volgehou met voortref&shy;like vertonings in die Superrugby-reeks. &ldquo;Die afrigters sien daarna uit om met hulle te werk.&nbsp; &ldquo;Hulle klop baie hard aan die deur en sal beslis in aanmerking kom wanneer die groep gekies word,&rdquo; het Coetzee verduidelik. &ldquo;Ons gaan die Springbok en SA A-groep n&aacute; die kamp aankondig. &ldquo;Ek kan eerlik s&ecirc; dat daar nog &rsquo;n paar posisies is wat op die spel is,&rdquo; het hy bygevoeg.&rdquo; Met losskakels soos Pat Lambie en Handr&eacute; Pollard wat tans op die krukkelys is, kan dit die weg baan vir &rsquo;n speler soos die Kings se Cronj&eacute; om in aanmerking vir die Bokke se nr.10-trui te kom. Hy is goed op dreef.