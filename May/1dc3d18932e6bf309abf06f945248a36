DIE Oos-Kaapse regering bestee 63,4% van sy begroting aan salarisse.So is bevind in die nasionale tesourie se vierde kwartaalverslag oor provinsiale begrotings en die besteding daarvan in die boekjaar 2016-&rsquo;17.TimesLive berig in die boekjaar onder bespreking het provinsies gesamentlik R311,4 miljard aan salarisse bestee.Dit dui op 59,8% van die provinsies se gesamentlike begroting.Landwyd het provinsiale besteding aan onderwys met 7,3% tot R211,6 miljard toegeneem. Maar 77,9% hiervan is gebruik om salarisse te betaal.Gesondheidsbegrotings het R166,4 miljard beloop, maar gesondheidsdepartemente het ook meer aan salarisse as aan dienste bestee.In die geheel het die gesondheidsdepartemente 63% van hul begrotings aan salarisse afgestaan. Op di&eacute; gebied was die Oos-Kaap ook weer voor in die koor.Die Oos-Kaapse gesondheidsdepartement het in die boekjaar onder bespreking &rsquo;n allemintige 65,6% van sy begroting aan salarisse bestee.Net Limpopo (70,9%) het &rsquo;n ho&euml;r persentasie behaal.Sakhumzi Somyo, die Oos-Kaapse LUR vir finansies, het in Maart vanjaar sy begrotingsrede gelewer en &rsquo;n totale begroting van R74,4 miljard vir 2017-&rsquo;18 ter tafel gel&ecirc;.