DIE Elsiesrivier-polisie vra die publiek om te help met die opsporing van &rsquo;n vermiste kind.Klein Courtney Peters (3) is Donderdagoggend laas op die hoek van Milky Way en Grand Vue-rylaan in die buurt Salberau gesien. Ten tyde van haar verdwyning het Courtney &rsquo;n wit-en-geel T-shirt met blou shorts aangehad. Sy was kaalvoet. Enigiemand wat die vermiste meisie intussen iewers gesien het, word gevra om die ondersoekbeampte in die saak, AO Lawrence, te bel by 079 894 0107. Of kontak die Elsiesrivier-polisiekantoor by 021 933 0308 sodat hulle haar kan vind. &ndash; SAPD