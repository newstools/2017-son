&rsquo;N ANC-AKTIVIS, Colin Arendse, beskuldig die Wes-Kaapse premier, Helen Zille, en provinsiale minister van gemeenskapsveiligheid, Dan Plato, in &rsquo;n ope brief daarvan dat hulle onder meer geld van &rsquo;n high flyer aanvaar het.Arendse beweer die high flyer het R500 000 aan die DA betaal.Arendse beweer ook Zille het die voormalige polisiekommissaris van die Wes-Kaap Arno Lamoer opdrag gegee om lt.genl. Jeremy Vearey nie as adjunk-kommissaris aan te stel nie.Hy skryf aan Zille: &ldquo;Beken of ontken jy dat &rsquo;n welbekende high flyer R500 000 aan die DA en (Plato) betaal het, spesi&shy;fiek vir die aanwending daarvan om &rsquo;n top-generaal in die Wes-Kaap te diskrediteer?&ldquo;Beken of ontken jy dat jy voorheen voormalige Wes-Kaapse polisiekommissaris Arno Lamoer opdrag gegee het om lt.genl. Jeremy Vearey nie as die provinsiale adjunkkommissaris van speur&shy;dienste aan te stel nie?&rdquo;Zille se spin doctor , Michael Mpofu, het alle navrae na Plato se woordvoerder, Ewald Botha, verwys.Botha s&ecirc;: &ldquo;Min. Plato s&ecirc; di&eacute; aantygings is ongegronde valshede wat opgemaak word van hoors&ecirc; deur &rsquo;n armchair-politikus wat veg om relevant te wees.&ldquo; &rsquo;n Mens kan dit verstaan wanneer jy in ag neem dat sy eie gemeenskap hom as &rsquo;n wyksraadslidskandidaat in die vorige munisipale verkiesing verwerp het.&rdquo;Botha bestempel Arendse as &rsquo;n &ldquo;inbox crusader&rdquo; wat politieke punte wil behaal deur &rsquo;n reaksie van die provinsiale regering te ontlok.