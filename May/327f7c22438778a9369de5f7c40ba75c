DIE Oos-Kaapse departement van menslike nedersettings beplan om 11 090 Hop-huise in die boekjaar 2017-2018 te bou.Di&eacute; inligting is vervat in &rsquo;n verslag wat gister deur die provinsiale portefeuljekomitee oor menslike nedersettings aan die Oos-Kaapse wetgewer voorgel&ecirc; is.Die komitee het in Maart en April vanjaar met die departement vergader oor sy planne vir di&eacute; boekjaar.Luidens die verslag het die departement se begroting met 11,4% vermeerder van die hersiene vooruitskatting van R2,363 miljard in 2016-2017 tot R2,631 miljard in 2017-2018.Die komitee het ook bevind 8% van alle poste is vakant en die departement beoog om &rsquo;n opgelope tekort van R244 miljoen teen die einde van die eerste kwartaal te betaal.Verder beplan die departement van Helen Sauls-August, Oos-Kaapse LUR vir menslike nedersettings, om 30 projekte binne di&eacute; boekjaar af te handel.Die departement beplan ook om 18 munisipaliteite te steun op die gebied van behuisingsprogramme.Verder lui die verslag 1 557 mense wat onder hawelose groepe val &ndash; insluitend milit&ecirc;re veterane, gestremdes en huishoudings waarvan kinders aan die hoof staan &ndash; sal geprioritiseer word.Geen nuwe projekte sal begin word nie, maar die departement beoog wel om 261 huise aan milit&ecirc;re veterane te lewer.Ander bevindings deur die komitee is soos volg:Die komitee het daarop aangedring dat die regering se behuisingsbeheerliggaam (SHRA) ook rekenskap moet gee van alle gelde wat aan hom oorbetaal is.Die departement se begroting vir maatskaplike behuising van R221 miljoen is aan die SHRA toegedeel.