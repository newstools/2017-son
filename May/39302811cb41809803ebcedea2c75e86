N&Aacute; AL die swartgallige nuus van die laaste tyd is Suid-Afrikaners omtrent uitgehonger vir goeie nuus.En Donderdag was daar darem vir die vuisvoos SA publiek iets om oor te glimlag. Die Reserwebank het naamlik besluit om die rentekoers onveranderd op 7% te hou.Banke leen dus steeds geld uit teen &rsquo;n prima rentekoers van 10,5%. Natuurlik sou &rsquo;n verlaging in die rentekoers verbruikers selfs bre&euml;r laat glimlag het. D&iacute;t het helaas nie gebeur nie.Politieke onsekerheid en vrese vir &rsquo;n verdere afgradering van staatskuld deur kredietgradeerders is as die vabonde voorgehou wat die rand kan laat verswak en ons inflasiekoers dus weer boontoe kan druk.Ander opbeurende nuus wat Vrydag van die Reserwebank gekom het, is dat hy verwag die inflasie sal in 2017 laer wees as wat verwag is. Maar di&eacute; nuus word &rsquo;n bietjie getemper deur die stadiger ekonomiese groei as die verwagte.Die president van die Reserwebank het ook genoem dat die bank dalk aan die bopunt van sy rentekoers-stygingsiklus is. As hy sy woord gestand doen, is dit beslis &rsquo;n groot verligting vir veral huiseienaars, want dit beteken hulle hoef nie nou al grys hare daaroor te h&ecirc; dat &rsquo;n groter hap van hul inkomste aan die huislening bestee moet word nie.Kospryse styg al hoe stadiger en die Reserwebank s&ecirc; ook dit lyk asof die petrolprys nie so skerp gaan styg soos vroe&euml;r verwag is nie. Daar word inderwaarheid vroeg volgende maand &rsquo;n petrolprysverlaging verwag.Ook die prys van elektrisiteit gaan met minder styg as die 8%-verhoging waarvoor Eskom gevra het nadat die Nasionale Energiereguleerder (Nersa) net 4% aan Eskom toegestaan het.Dit is dus nie alles &ldquo;doom en gloom&rdquo; nie. Daar skyn &rsquo;n liggie aan die einde van Suid-Afrika se donker ekonomiese tonnel.