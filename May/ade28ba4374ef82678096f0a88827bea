DIE Kaapse hooggeregshof het gister gehoor hoe Mohamed Saleem Dawjee glo senior polisie&shy;beamptes laat huil en hulle beledig het.Brig. Hansia Hansraj, bevelvoerder van die polisiekantoor in Kaapstad, het gister Dawjee, &rsquo;n sakeman, as aggressief en erratic beskryf.Hansraj het gister as &rsquo;n staatsgetuie getuig in die saak van Dawjee, Towbar King en Towbars Cape, besighede waarvan hy een van die eienaars was, en Arno Lamoer, die voormalige provinsiale polisiekommissaris.Die ander beskuldigdes is die voormalige top-cops Darius van der Ross, Kolindren Kollin Govender en sy vrou, Logambal Sharon Govender.Hulle word aangekla van korrupsie, rampokkery, regsverydeling en omkopery.&ldquo;Toe ek aangestel is as bevelvoerder by die Goodwood-polisiekantoor, het ek gehoor Dawjee wou weet wie is die Indi&euml;rvrou wat aan&shy;gestel is.&rdquo;Hansraj het aan die hof vertel sy het verneem Dawjee was vasberade om haar te ontmoet.&ldquo;Toe ek op patrollie was, het ek by sy winkel gestop. Hy het klagtes oor Goodwood-polisiekantoor gehad. Hy het my vir ontbyt by sy woning genooi. Ek het dit aan brig. Kollin Govender genoem en hy het toe vir my ges&ecirc; die man is mal. &ldquo;Toe ek dit (die uitnodiging) aan brig. Sharon Govender noem, het sy ges&ecirc; ek moet my nie laat betrek nie,&rdquo; het Hansraj in die hof getuig.Sy het ook getuig sy is deur &rsquo;n ontstelde lt.kol. Vernon Vlok ingelig dat Dawjee die Goodwoodse polisie&shy;beampte Deidre Engelbrecht se p***s gevloek het.&ldquo;Lt.kol. Vlok het ook aan my genoem Dawjee soek terugvoering oor Dellon Chetty se saak. Dis &rsquo;n familielid van hom wat van die besit van &rsquo;n ongelisensieerde vuur&shy;wapen beskuldig is,&rdquo; het sy verduidelik.&ldquo;Toe ek aan Dawjee noem van die klagte van lt.kol. Vlok dat hy beledigend teenoor Engelbrecht opgetree het, het hy ges&ecirc; hy gaan vir Vlok opf*k.&rdquo;Hansraj het ook genoem dat Dawjee in een van sy besoeke in haar kantoor teenoor haar beken het hy weet van &rsquo;n inspeksie wat by die Goodwood-polisiekantoor gedoen gaan word en dat mense verplaas gaan word.&ldquo;Ek kon nie verstaan dat &rsquo;n gewone burger interne polisie-inligting bekom het nie,&rdquo; het sy ges&ecirc;. Sy het ook genoem op &rsquo;n vergadering van haar, Van der Ross, Vlok en Dawjee was Vlok in trane.&ldquo;Dawjee het Vlok &rsquo;n rassis genoem en Van der Ross het nie tussenbeide getree nie.&rdquo;Sy het ook genoem hoe Dawjee met Lamoer oor die foon gepraat het. &ldquo;Hy het gekla oor die Goodwood- polisie en ges&ecirc; hy sien hom later vir aandete,&rdquo; het Hansraj getuig.