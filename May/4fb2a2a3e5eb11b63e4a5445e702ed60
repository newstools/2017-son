DIE Nelson Mandelabaai- metro beplan om 17 289 werkgeleenthede in die 2017-&rsquo;18-boekjaar te skep.So het Andrew Whitfield, &rsquo;n burgemeesterskomiteelid vir ekonomiese ontwikkeling, landbou en toerisme, gister in &rsquo;n verklaring ges&ecirc;.Volgens hom is daar hoop vir die groot aantal inwoners wat sonder werk sit en selfs ook vir die GMSA-werkers wie se jobs in die weegskaal is.Dit sal gedoen word deur poste binne die program vir uitgebreide openbare werke (EPWP) asook die skep van permanente werk.Die totaal van 17 289 is bepaal deur kapitaalprojekte en gapings in dienslewering.Die EPWP-areas waarop gefokus gaan word, is afvalbestuur, stormwaterdreine, water, dreinering, paaie en straatligte.Whitfield het erken EPWP-werk is tydelik van aard, maar bied aan mense &rsquo;n kans om &rsquo;n voet in die deur te kry.Hy verklaar: &ldquo;Ons plaaslike ekonomie moet vinnig groei om te verseker dat permanente werk geskep word.&ldquo;Die motorvervaardigingsbedryf is belangrik vir die Nelson Mandelabaai-metro, maar ons ontwikkel ook verbintenisse met ander sektore om &rsquo;n wyer spektrum te gee.&ldquo;Landbouverwerking, &shy;toerisme, sport-toerisme, inligtingstegnologie, dienste en die kos- en dranksektore sal in die regte omgewing groei.&rdquo;Whitfield meen die diversifisering van die ekonomie en die uitruil van vaardighede oor verskillende sektore, sal help om &rsquo;n volhoubare ekonomiese omgewing te skep.&ldquo;Die munisipaliteit sal onder meer die omkeertyd om &rsquo;n sake-onderneming aan die elektrisiteitsnetwerk te verbind en bouplanne goedgekeur te kry, verminder.&ldquo;Onlangse beleggings in die stad, soos die Toyota Forklift-uitbreiding, die Dry Ice-aanlegging en &rsquo;n PWC-oproepsentrum dui ons beweeg in die regte rigting.&ldquo;Deur &rsquo;n ondersteunende omgewing te skep wat deur betroubare infrastruktuur gesteun word, kan verseker dat die sakesektor floreer.&ldquo;Werk sal geskep word en dis hoe &rsquo;n stad vooruit beweeg,&rdquo; sluit Whitfield af.