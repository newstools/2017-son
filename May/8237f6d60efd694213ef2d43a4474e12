CASTER Semenya het haar voorsprong in die Diamand League-reeks gerek toe sy Saterdagaand (SA tyd) die 800 m in Eugene, Kaliforni&euml;, gewen het.Dit was die Olimpiese gouemedaljewenner se tweede sege in die Diamond League-reeks van byeenkomste. Sy het onlangs op &rsquo;n byeenkoms in Doha ook met die louere weggestap.Die 26-jarige boorling van Polokwane was eerste oor die eindstreep in &rsquo;n tyd van 1:57.78. Dit was die derde vinnigste tyd vanjaar.Margaret Wambui (1:57.88) van Kenia was kort op haar hakke in die tweede plek.Die Keniaan het met &rsquo;n geweldige eindpoging oor die laaste 100 m vorendag gekom en die gaping tussen haar en Semenya vernou.Semenya het egter &rsquo;n uitstekende taktiese wedloop gehardloop. Soos gewoonlik het sy die eerste ronde stadig afgel&ecirc; en oor die laaste 400 m die pas versnel.En al het Wambui hard probeer, het dit nooit gelyk of Semenya die Keniaan sou toelaat om haar verby te steek nie.Francine Niyonsaba (1:59.10) van Burundi was derde.Die uitslag van die wedloop was &rsquo;n herhaling van die eindwedloop van laas jaar se Olimpiese Spele in Rio de Janeiro, waar dieselfde drie atlete met onderskeidelik goud, silwer en brons weggestap het.In die opwindende 100 m vir mans het ses van die deelnemers vinniger as tien sekondes genael.Suid-Afrika se spoedvraat Akani Simbine, wat in Doha gewen het, was nie Saterdag in aksie nie.Ronnie Baker (9.86) van Amerika het koning gekraai. Su Bingtian (9.92) van China was tweede met Chijindu Ujah (9.95) van Brittanje derde. Andre de Grasse (9.96) van Kanada en Justin Gatlin (9.97) van Amerika het onderskeidelik vierde en vyfde ge&euml;indig.Die viermalige Olimpiese gouemedaljewenner Mo Farah (Brittanje) het die 5 000 m in &rsquo;n tyd van 13:00.70 gewen.Die volgende byeenkoms in die reeks sal op 8 Junie in Rome plaasvind.