HEIDELBERG. &ndash; Inwoners het Dinsdag weer voor die hof saamgedrom toe die moordbeskuldigde &shy;Virgil Pretorius (31) in die hof verskyn het om vir borgtog aansoek te doen.Pretorius staan tereg op aanklag van moord op sy vriendin Candice Alberts, die ma van sy 21 maande oue babaseun. Ongeveer 150 inwoners het voor die hof saamgedrom. Daar is weereens net 50 mense &ndash; onder wie &shy;Alberts se ouers, asook Pretorius se ma, Dina, en sy broer en suster &ndash; in die hof toegelaat. Buite het betogers se plakkate gelees: &ldquo;Geen borg vir Virgil&rdquo;, &ldquo;Weg met korrupte polisie&rdquo;, &ldquo;Justice for Candice Alberts&rdquo; en &ldquo;Genoeg is genoeg, moord en verkragting moet stop&rdquo;.&rsquo;n Memorandum is ook deur die betogers aan landdros Michael Delport oorhandig. &rsquo;n Soortgelyke memorandum, maar met meer eise, is verlede week aan lt.kol. Jeremy Lewak, die polisiestasiebevelvoerder, oorhandig. Pretorius, &rsquo;n plaaslike polisiekonstabel en &shy;hofordonnans, het verskyn op aanklag van moord. Dit nadat die lyk van Alberts (33) op 22 April sowat 1,5 km vanaf die R322 (Witsand-pad) by die Renosterfontein-afdraai onder bosse gevind is. Sy is glo verwurg en verskeie kere met &rsquo;n skerp voorwerp gesteek. Die saak is tot 17 Mei uitgestel. Pretorius bly in die Buffeljagsgevangenis in aanhouding tot sy volgende verskyning.