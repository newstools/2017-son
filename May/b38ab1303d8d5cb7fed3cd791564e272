DIE Nelson Mandelabaai-munisipaliteit het vir die volgende drie boekjare altesame R208,4 miljoen vir sy metropolisie bewillig.Dis die bevestiging wat Retief Odendaal, die burgemeesterskomiteelid vir begroting en tesourie, aan Son gegee het.Op &rsquo;n onlangse spesiale raadsvergadering is die Metro se ge&iuml;ntegreerde ontwikkelingsplan (IDP) en begroting vir die boekjaar 2017-&rsquo;18 goedgekeur.&rsquo;n Plan is ook goedgekeur om die metropolisie oor sewe jaar teen &rsquo;n koste van R454,7 miljoen te ontwikkel.Raadslede van verskeie partye het egter vrae gevra rondom die pligte van die metropolisie en het gemeen hulle word nie in die noordelike gebiede en townships ingespan nie.Dit is die gebiede waar gangsterism en misdaad die meeste plaasvind.Athol Trollip, die burgemeester, het toe verduidelik die metropolisie se plig is om munisipale verordeninge toe te pas.Die metropolisie kan ook die polisie bystaan met misdaadbekamping, maar die veiligheid van inwoners is die plig van die polisie.John Best, die burgemeesterskomiteelid vir veiligheid en sekuriteit, het onlangs bevestig &rsquo;n taakspan vir die toepassing van munisipale verordeninge is reeds gevestig.Yolande Faro, die metropolisiehoof, het verduidelik sekere aspekte van die metropolisie is geprioritiseer.Dit sluit die aanstelling van meer personeel in, asook die aankoop van voertuie en toerusting en die opknapping van munisipale geboue in gebiede waar die metropolisie ontplooi gaan word.Sy het ges&ecirc; alle planne en getalle wissel na gelang van die bykomende begroting wat van die Metro ontvang word.Die plan is tans om nog 60 personeellede in die volgende drie boekjare aan te stel. Verder word ook beoog om tussen agt en tien metropolisievoertuie per boekjaar aan te koop.Faro het ges&ecirc; hulle wil een of twee satellietkantore per boekjaar in werkende orde kry. Die aankoop van toerusting sal afhang van personeelsterkte en -behoeftes, aldus Faro.Op die vraag of die meer as R200 miljoen genoeg is om &rsquo;n effektiewe metropolisie gereed te kry, het Faro ges&ecirc; die metropolisiediens sou uit die staanspoor in fases ingestel word.Dit beteken die metropolisie sal groei in die mate waartoe die munisipale begroting dit toelaat.