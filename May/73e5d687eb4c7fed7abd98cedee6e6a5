DIE Eskom-raad moet ontbind en die &ldquo;korrupte&rdquo; CEO, Brian Molefe, afgedank word.So meen die Suid-Afrikaanse Kommuniste Party (SAKP) in die Wes-Kaap.Sowat 50 lede van di&eacute; party het gister buite die Kaapse internasionale konferensiesentrum (Kiks) teen Molefe betoog.Molefe en die voorsitter van die Eskom-raad, dr. Ben Ngubane, sou gister &rsquo;n gasspreker by African Utility Week by Kiks gewees het, maar hulle het nie opgedaag nie.Die Wes-Kaapse SAKP se eerste adjunk-sekretaris, Barry Mitchell, het ges&ecirc; Molefe se heraanstelling by Eskom is nie &rsquo;n goeie besluit nie.Volgens hom kan Molefe weens sy verhouding met die omstrede Guptas nie vertrou word om met belastingbetalers se geld te werk nie.&ldquo;Ek het so pas gehoor Molefe sal nie meer die program bywoon nie,&rdquo; s&ecirc; Mitchell.&ldquo;Dis duidelik hy is bang vir die verleentheid wat hier op hom wag. Hy m&oacute;&eacute;t uit die pos as CEO verwyder word.&ldquo;En die raad wat hom aangestel het, moet ontbind word. Enige verhouding met die Guptas is vrot.&rdquo;