&rsquo;N LEUENAAR wat oordryf en dramatiseer sodat dit die beskuldigde sleg laat lyk.D&iacute;t is hoe die verdediging in die borgtog-aansoek van die berugte Nigeriese pastoor, Timothy Omotoso, die staatsgetuie, &rsquo;n senior beampte van die Valke, gister in die Baaise landdroshof uitgekryt het.Omotoso (58) staan tereg op 22 aanklagte van mensehandel en seksuele geweld nadat hy na bewering 30 jong meisies in Durban en minstens een in die Baai vir sy kerk recruit en na bewering seksdade met hulle gepleeg het.Omotoso se regsverteenwoordiger, adv. Andr&eacute; Hattingh, het ook in sy slotbetoog ges&ecirc; di&eacute; getuie, AO Peter Plaatjies, is &rsquo;n gevaarlike tipe getuie.Dit volg nadat Plaatjies onlangs breedvoerig aan die hof verduidelik het hoe Omotoso blykbaar die Valke se planne om hom in die Paasnaweek in Bloemfontein te arresteer, gefnuik het.Plaatjies het ook ges&ecirc; Omotoso het tydens sy arrestasie op die Baaise lughawe vir die Valke weggehardloop, met &rsquo;n vrou in die toilet gaan skuil en geweier om sy paspoort aan hulle te oorhandig.&ldquo;Hy is subjektief, spekulatief en het veralgemenings gemaak. Sy bewerings is ongegrond en hy het geen bewyse daarvoor nie,&rdquo; het Hattingh ges&ecirc;.Hattingh het ook verwys na Plaatjies se getuienis dat 20 jong meisies by &rsquo;n resort in Bloemfontein halfkaal in die gang na Omotoso se kamer gehardloop het. &ldquo;Wat is fout daarmee?&rdquo; wou hy weet.&ldquo; &rsquo;n Paar meisies wat gelukkig tussen die kamers rondgaan, waar is die misdaad daarin? Hy (Plaatjies) baseer sy argumente op skinderstories.&rdquo;Hattingh het ook die staat se argument dat Omotoso &rsquo;n vlugrisiko is en ook gaan probeer om sy verhoor te ontduik, van die tafel afgevee.&ldquo;Die aansoeker (Omotoso) was intussen vyf keer in Nigeri&euml;. Hy kon daar gebly het, maar hy het verkies om terug te kom.&ldquo;Toe hy in April gearresteer is, het hy geweet hy word ondersoek, maar hy het steeds vrywillig gekom en self vir sy vliegkaartjie betaal. As hy sy verhoor wou ontduik, waarom sou hy dit doen?&rdquo;Hattingh het ges&ecirc; al is Omotoso ook onwettig in die land, soos Ivan Klaasen, &rsquo;n senior immigrasiebeampte tydens sy getuienis aangedui het, beteken dit nie hy kan nie bail kry nie.Hy het voortgegaan deur te vra dat bail, indien dit toegestaan word, tussen R50 000 en R100 000 moet wees. Adv. Nceba Ntelwa, staatsaanklaer, het vir Hattingh ges&ecirc; &ldquo;leuenaar&rdquo; is &rsquo;n gevaarlike woord.&ldquo;Die verdediging probeer die getuie uitkryt vir &rsquo;n leuenaar, maar dis &rsquo;n baie sterk en gevaarlike woord.&ldquo;Die getuie het &rsquo;n dossier met verklarings voor hom gehad. Hoe kan dit leuens wees? Hulle (die Valke) het die aansoeker verskeie kere probeer arresteer. Hoe is dit &rsquo;n leuen?&rdquo; wou Ntelwa weet.Volgens hom rus die onus ook op die aansoeker, in di&eacute; geval Omotoso, om aan die hof te bewys dat daar buitengewone, wesenlike omstandighede is wat sy vrylating op borgtog regverdig.&ldquo;Hy (Omotoso) het slegs staatgemaak op &rsquo;n paar be&euml;digde verklarings en het nie self in die getuiebank gaan staan nie. &ldquo;Di&eacute; verklarings dra nie veel gewig nie.&ldquo;Hy kon dus nie die hof oortuig dat daar sulke omstandighede bestaan nie.&rdquo;Ntelwa het bygevoeg: &ldquo;Hy kon nie daarin slaag om aan die hof te bewys dat, indien hy op borgtog vrygelaat sou word, hy nie verdere misdade sal pleeg nie.&rdquo;Landdros Thandeka Ma&shy;shiyi het die saak tot 9 Junie uitgestel vir uitspraak.