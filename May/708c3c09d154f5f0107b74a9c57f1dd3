AS DIE mayor teen m&ocirc;re (Vrydag) nie weer antwoord gee op hul 40 griewe nie, sal hulle geen ander keuse h&ecirc; nie as om weer te begin betoog.Gister se vergadering met die Concerned Residents of Helenvale het rustig afgeloop, maar dit beteken nie noodwendig almal is tevrede nie.N&aacute; die dood van Renaldo Heneke (18) verlede week &shy;tydens betogings het die inwoners van Helenvale &rsquo;n tydperk van rou en stilte ingegaan.Heneke is na bewering in die nek geskiet tydens &shy;polisie-optrede tydens gewelddadige betogings en het later aan sy wond beswyk.Die vergadering is gister gelei deur onder andere &shy;Andr&eacute; Goeda, &rsquo;n gemeenskapsontwikkelingsbeampte, Dorothy Stuurman, &rsquo;n inwoner, en Desira Davids, &rsquo;n maatskaplike werker.Hi&eacute;r is die antwoorde op die inwoners se 40 griewe wat hulle van Athol Trollip, die Nelson Mandelabaai-munisipaliteit se burgemeester, gekry het, bespreek.Heneke se ma, &shy;Regina, en Lawrence Troon, &rsquo;n voormalige ANC-raadslid, was ook op die vergadering.&ldquo;Die probleem wat ons het, gaan eintlik oor Athol se onsensitiwiteit waarmee hy ons mense behandel. Die griewe wat ons het, is in &rsquo;n memorandum gesit en aan Trollip oorhandig op 3 Maart 2017,&rdquo; s&ecirc; &shy;Davids.Goeda s&ecirc; hulle het gewonder of die antwoorde, wat gedateer is 12 Mei 2017, werklik van die mayor afkomstig is omdat daar geen letterhead of handtekening op was nie. &ldquo;Ons moes gaan na die raadslid, Pieter Hermaans, om die dokument te teken om seker te maak dis legit.&rdquo;Wat die besorgde inwoners ook worry, is die feit dat Trollip in die dokument van 12 Mei noem dat daar &rsquo;n openbare vergadering sal wees op 8 Mei 2017, wat reeds verby is.Trollip s&ecirc; hy het die antwoorde al Vrydagaand gestuur en nie Maandag soos beweer is nie. Vir Davids is dit &rsquo;n rede vir groot kommer: &ldquo;Dis verskriklik kommerwekkend dat die meeting in die mayor se antwoord reeds plaasgevind het. Te oordeel na die flou antwoord wat ons gekry het, is ons oortuig dat ons kwessies nie die aandag kry wat dit verdien nie.&rdquo;Die kwessies wat in gister se memorandum verskyn, sluit in die konstruksie van 50 huise deur die Mandelabaai-ontwikkelingsagentskap (MBDA) en dat Trollip sy uitlating dat hy nie weer gaan praat met mense van Helenvale nie, terugtrek.Trollip s&ecirc; agter hy het nooit so iets ges&ecirc; nie. &ldquo;Ons het meer vergaderings met Helenvale-mense gehad as die vorige administrasie. As iemand kan uitkom en bewys dat ek ges&ecirc; het ek&rsquo;s klaar met Helenvale se mense, sal ek my hoed eet.&rdquo;Verder is sekere inwoners ontevrede omdat Trollip nie die Heneke-gesin of die vyf beseerde mense besoek het nie.Hilton Webb van Helenvale is met traangas in sy linkeroog gespuit en hy kan nou nog nie sien nie. &ldquo;Dit het verskriklik gebrand, ek het amper mal geraak.&rdquo;Janine Jackson se ma, Ethel, is al twee weke in die hospitaal nadat sy pepersproei ingeasem het. &ldquo;Die dokters s&ecirc; daar is iets fout met haar linkerlong. My kind (4) se oog is ook aangetas en was dik opgeswel.&rdquo;David Mentoor, &rsquo;n inwoner, wonder hoekom die &ldquo;ANC-meeting&rdquo; gister so goed afgeloop het, maar wanneer dit gaan oor Trollip, raak mense oproerig.Die besorgde groep gee Trollip tot m&ocirc;re (Vrydag) om te reageer.Trollip s&ecirc; voorts hy sal aanhou om die Metro se kwessies te adresseer, maar hy weier om dit te doen terwyl daar &rsquo;n &ldquo;barrel teen sy kop is&rdquo;. Trollip het Son verwys na Werner Senekal, die DA-hoofsweep. &ldquo;Ek het self die antwoorde op die kwessies ingegee op Vrydag 12 Mei om 18:21 aan die raadslid.&ldquo;Dit is noodsaaklik om aan te hou werk in Helenvale om ons manifesto aan die inwoners in die wyk te lewer. Die burgemeester het ges&ecirc; hy sal aanhou om met die gemeenskap te engage, maar nie terwyl hy (figuurlik) &rsquo;n geweer teen sy kop het nie.&ldquo;Die griewe geniet tans aandag by die relevante direktorate en ons sal nie afgeskrik word van ons mandaat om dienste te lewer nie,&rdquo; voeg Senekal by.