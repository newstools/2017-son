CALITZDORP. &ndash; &rsquo;n Soektog na &rsquo;n 14-jarige meisie nadat sy glo by &rsquo;n container-winkel aangehou is, het inwoners kwaad.John Swarts, &rsquo;n inwoner, vaar uit: &ldquo;Minderjariges hoort in die eerste plek nie rond te hang nie. Baie van daai winkels is broeiplekke van onheil en dwelmverkope. &ldquo;Soms weet die eienaars daarvan en soms is dit &shy;gangsters se turf. Baie minderjariges verkoop selfs hul selfone, rekenaars en ouers se TV&rsquo;s aan die buitelanders.&rdquo;Die 14-jarige se familielid, Janey*, vertel: &ldquo;Ons het gehoor die kind was laas by daai container. Met die buurtwag se hulp was daar &rsquo;n soektog. Toe ons niks kry, het ons die polisie se hulp ingekry.&ldquo;Selfs van die skurkies wou die verdagtes aanrand wat die meisiekind teen haar sin aangehou of weggesteek het.&rdquo;Inwoners beweer die kind is betyds laat gaan voordat sy daar betrap kon word.Abdul Sulaiman, &rsquo;n eienaar van &rsquo;n spaza shop, s&ecirc; kwaad: &ldquo;Nou dink die gemeenskap ons is almal so. Maar sowaar ons is al deel van die gemeenskap en lewer net &rsquo;n diens met goedkoop pryse. &ldquo;Ons duld nie dwelms en skelmstreke nie.&rdquo;Kapt. Anna May, die stasiekommissaris, s&ecirc;: &ldquo;John Douw het &rsquo;n klag gemaak van &rsquo;n 14-jarige by &rsquo;n container.&ldquo;Die klag is ondersoek. Die slaapgedeelte van die &shy;container is deursoek en geen dogter kon gevind word nie. Slegs &rsquo;n kombers en kussing op die bed van die persoon. Geen minderjarige dogter was teenwoordig nie.&rdquo;Die kind is later gevind, maar wou niks uitlap nie.