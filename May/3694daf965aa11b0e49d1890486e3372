DIE Nelson Mandelabaai-metro gaan R211 miljoen bestee om aan hulpbehoewende inwoners basiese dienste te verskaf.So het Athol Trollip, uitvoerende burgemeester, ges&ecirc;.Altesaam 3 000 informele huise sal in die boekjaar 2017-&rsquo;18 vir die eerste keer direkte water- en sanitasie&shy;geriewe ontvang.Boonop sal die Metro ook grondpaaie in die areas teer en straatligte oprig.Di&eacute; besluit sal die Metro ongeveer R70 000 per erf uit die sak jaag.Die geld is in die vorm van &rsquo;n Urban Settlement Development Grant (USDG) deur die Metro verseker.Trollip s&ecirc; op die lang duur is die plan om vir di&eacute; inwoners formele behuising te gee sodra die Metro dit kan verskaf.&ldquo;Formele behuising is natuurlik ons hoofdoelwit, maar ons kan nie toelaat dat informele huishoudings afgeskeep en sonder dienste gelaat word nie.&ldquo;Die program sal gedurende die boekjaar op gebiede soos Malabar, Nkata/Seyesi, Bethelsdorp, Kleinskool, Motherwell NU9 en Rocklands fokus,&rdquo; skryf Trollip.Volgens hom bou die Metro-regering nie net huise nie, maar eerder ge&iuml;ntegreerde, veilige en toeganklike gemeenskappe waarin informele lewensgehalte verbeter word.Trollip voeg by die dae van projeklewering om &rsquo;n boksie af te merk of om &rsquo;n sakeooreenkoms te sluit, is verby.Hy was ook vol lof vir Nqaba Bhanga, burgemeesterskomiteelid vir menslike nedersettings, se werk binne di&eacute; direktoraat.Bhanga is onlangs aangewys as nuwe provinsiale DA-leier nadat Trollip hom nie weer verkiesbaar gestel het nie.&ldquo;Onder die beheer van raadslid Bhanga is die direktoraat nou iets wat die Metro vorentoe neem.&ldquo; &rsquo;n Voorbeeld hiervan is toe Bhanga twee weke gelede aangekondig het dat 1 900 geouditeerde titel-aktes gereed is om aan huiseienaars oorhandig te word.&rdquo;