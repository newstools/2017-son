PRES. Jacob Zuma moet binne vyf dae die rekord, korrespondensie en verslae oor sy besluit om Pravin Gordhan en Mcebisi Jonas in die pad te steek, aan die DA se prokureurs verskaf.S&oacute; het regter Bashier Vally gister in die hooggeregshof in Pretoria beveel.Gordhan was die minister van finansies en Jonas sy adjunk.Vally het Zuma ook beveel om die redes vir die afdanking van die twee op 31 Maart (as deel van &rsquo;n kabinetskommeling) aan die DA se prokureurs te verskaf. Boonop het die regter &rsquo;n kostebevel aan Zuma opgel&ecirc;.Vally het ges&ecirc; hy sal later die redes vir sy bevel gee.Die bevel kom n&aacute; &rsquo;n dringende hofaansoek van die DA om die rekord en redes van Zuma se besluit oor Gordhan en Jonas te bekom.Die DA wil dit h&ecirc; vir sy hersieningsaansoek later om die twee se afdanking ter syde gestel te kry.Adv. Steven Budlender, namens die DA, het gister in die hof aangevoer di&eacute; dokumente moet bekom word om die DA se betoog te formuleer dat Zuma irrasioneel opgetree het toe hy hulle afgedank het.Die DA het in hofstukke ges&ecirc; sy hersieningsaansoek kon nie voortgaan nie omdat Zuma weier om die rekord en redes vir sy besluit by die hof in te dien.Zuma het ges&ecirc; hy is ingevolge hofre&euml;l 53 nie verplig om die rekord en redes vir sy besluit in te dien nie.Hy het aangevoer di&eacute; re&euml;l is net van toepassing op administratiewe besluite en nie op uitvoerende besluite, soos die aanstelling en afdanking van kabinetslede, nie.Die DA het in hofstukke ges&ecirc; dis nie toelaatbaar en geskik vir Zuma om sy pligte ingevolge die Grondwet en hofre&euml;ls te versuim en te vertraag nie.Budlender het aangevoer di&eacute; dringende aansoek, asook die hersieningsaansoek, moet voor Junie aangehoor word. Dit is omdat die graderingsagentskap Moody&rsquo;s dan oor Suid-Afrika se gradering gaan besluit.S&amp;P Global en Fitch het dae n&aacute; die kabinetskommeling die land na rommelstatus afgegradeer.