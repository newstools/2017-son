DIE pa van ons nasie het laas week die Cape Flats besoek.Journos het mekaar byna vertrap, want met Nommer Een in die omtrek is daar mos altyd iets nuuswaardigs om oor huis toe te skryf. Die moorde en verkragting van onskuldige bloedjies op Moedverloor se Vlakte haal deesdae byna nie meer die nuus nie, want sommige koerante spandeer net &rsquo;n kolom of twee aan beriggewing oor di&eacute; tipe tragedies. Gruwelmisdade het byna die status van &rsquo;n normale gebeurtenis gekry in ons stukkende samelewing. Op Moedverloor se Vlakte word niemand gewoond aan hartverskeurende misdaad nie, want hier in die ghetto probeer almal &rsquo;n normale lewe lei. Hier op Moedverloor se Vlakte is die lewe nie normaal wanneer die brose liggaampie van &rsquo;n driejarige meisiekind in die kloue van &rsquo;n gewetenlose vark beland en gruwelik onteer en vermink word nie. Op Moedverloor se Vlakte is die lewe nooit normaal wanneer &rsquo;n vermoorde, tenger meisietjie se lewelose liggaampie soos &rsquo;n stuk vrot diervel in die bosse ge-dump word nie!Dis net normale optrede in die psige van &rsquo;n sielsiek gemors!Toe Nommer Een die gebroke ma van die slagoffertjie besoek, het hy seker gemaak hy kies, soos &rsquo;n trooster, die regte woorde om hartsnare te roer en snot en trane te laat vloei. Amper asof ouers van hierdie Vlakte nie al leeg gehuil is nie. Die mense op die Vlakte verdien lankal nie meer n&eacute;t woorde van medelye nie, want hulle spartel en verdrink reeds in &rsquo;n see van bloed en trane. Wanneer het toesprake gelaai met plofbare emosie al &rsquo;n vermoorde kid op Moedverloor se Vlakte uit die graf teruggebring?Dis &rsquo;n little too late wanneer al die who&rsquo;s who by &rsquo;n gedenkdiens van &rsquo;n verkragtingslagoffer bymekaar gekry word en die kid se liggaampie yskoud in die lykhuis l&ecirc;. Vir ewig te laat, s&ecirc; die Prediker .Hoeveel keer het daar nie &rsquo;n SOS-sein vanaf die mense van die Vlakte uitgegaan na Nommer Een nie? Hoe lank al wag die mense nie vir iemand om die Kaap van koelbloedige, moorddadige luisgatte te red nie? &rsquo;n Hand vol honderdrandnote sal nie die lewe van die kleine Courtney Pieters terugkoop nie. Haar lewe was meer werd as harde kontant. Antie Juanita Pieters sal n&oacute;&oacute;it weer haar prinsessie sien nie en haar rou binneste sal lank nadat daai &ldquo;troosgeldjies&rdquo; opgebruik is, nog nie rowe vorm nie. Elke keer wanneer gemeenskappe van Moedverloor se Vlakte &rsquo;n pleidooi lewer vir polisiebeskerming en doodsbenoud skreeu vir genadelose optrede teen hartelose vuilgatte, speel Nommer Een se cronies, in doodse stilte, &rsquo;n politieke magspel ten koste van lewens. Onmenslike nedersettings is lankal gekaap deur &shy;gangsters en verkragters. &rsquo;n Blinde mens kan sien en &rsquo;n dowe kan hoor hoe die &shy;mense van die Vlakte ween en op hul tande kners. Nommer Een het nog &eacute;lke keer net skouers opgetrek in sy veilige mansion wat omring word deur VIP&shy;beskerm&shy;engele. Vader &shy;Jakob, wie beskerm &oacute;ns?