D&Iacute;T is mos beter, Proteas!Suid-Afrika se eendaagse krieketspan was gister op Lord&rsquo;s op sy beste in die derde en laaste wedstryd teen Engeland.Die Proteas het maklik met sewe paaltjies gewen.Engeland het wel die reeks met 2-1 gewen, maar die Proteas het met elke wedstryd beter gespeel.Gister se vertoning sal Suid-Afrika laat moed skep vir die Champions Trophy-toernooi wat nou voorl&ecirc;.Engeland is binne net 31,1 boulbeurte vir &rsquo;n skamele 153 lopies uitgeboul.Suid-Afrika het nie veel probleme gehad om die wenteiken binne 28,5 boulbeurte te bereik nie.Hashim Amla (55) en Quinton de Kock (34) het met &rsquo;n aanvangsvennootskap van 95 lopies &rsquo;n goeie grondslag gel&ecirc;.JP Duminy (28*) en AB de Villiers (27*) het netjies afgerond.Dit was egter die aanvangsboulers, Kagsio Rababa (4/39) en Wayne Parnell (3/43), wat die Proteas vroeg op die wenpad geplaas het.In bewolkte toestande het hulle voortreflike lengtes met vollerige aflewerings gehandhaaf om Engeland se kolwers te verwar.Daar was net genoeg swaai vir die naatboulers om sukses te behaal.Di&eacute; slag was die vang- en veldwerk van die Proteas strate beter as in die eerste twee ODI&rsquo;s en die boulers is uitstekend ondersteun.Die linksdraaier Keshav Maharaj (3/25) het die naatboulers mooi bygestaan en dit was net Jonny Bairstow (51 lopies) wat die besoekers frustreer het.Suid-Afrika was sonder die bybreker Imran Tahir. Hy kon weens &rsquo;n dyspierbesering nie speel nie.Tahir kan dalk die Proteas se eerste wedstryd om die Champions Trophy Saterdag teen Sri Lanka op die Oval misloop.Gister was &rsquo;n wedstryd van mypale vir De Villiers en Amla.De Villiers het in sy 209de wedstryd die Proteas die 100ste keer in &rsquo;n ODI aangevoer.Hy is net die derde kaptein wat dit vermag, met net Graeme Smith (150) en wyle Hansie Cronj&eacute; (138) wat meer kere die kaptein was.