DUISENDE mans en groepe uit die burgerlike samelewing het gister in Pretoria teen vrouemishandeling ge-march. Dit volg ná ’n vlaag verkragtings en moorde landwyd. Die protesoptog “Not in my Name” na die Uniegebou het 11:00 by Kerkplein begin. Siyabulela Jentile, ’n organiseerder van die march, het gesê: “Ons doen ’n beroep op alle mans om op te hou om vroue te vermoor en on­herkenbaar uit te brand.” Jentile het ’n beroep op ál die land se mans gedoen om op te staan teen enige ­geslagsgebaseerde geweld. Daar was vooraf eers ’n paar toesprake voordat die march begin het. – News24