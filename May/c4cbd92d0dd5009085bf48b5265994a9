OUDTSHOORN. &ndash; Borgtog is in die landdroshof hier geweier aan &rsquo;n man wat &rsquo;n vermeende bendeleier is.Die bewering is dat &rsquo;n skrikbewind gevoer is in Rose Valley. Mandralino Meyer (22) staan tereg op aanklag van &rsquo;n rooftog.Die ondersoekbeampte AO Darom&eacute; Burger meen hy is die leier van die Blur Blur-bende.Landdros Lorraine Samuels het gelas dat Meyer in aanhouding bly omdat gevrees word dat hy weer by misdaad betrokke kan raak.Die saak is vir verdere ondersoek tot 5 Junie uitgestel.Ricardo Bowkers (42), wie se vonnisoplegging ook verskeie kere uitgestel is, is op vyf aanklagte van versekeringsbedrog en een van geldwassery skuldig bevind. Hy is gewaarsku dat hy volgende keer as gewoontemisdadiger verklaar kan word.Bowkers het by verskeie geleenthede vals eise by Mutual &amp; Federal en Santam ingedien, waarna groot bedrae aan hom uitbetaal is. Die saak is tot 2 Junie uitgestel.