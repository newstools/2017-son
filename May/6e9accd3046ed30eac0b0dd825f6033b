NET vier werksdae was uiteindelik nodig om &rsquo;n erg beskadigde waterkanaal in Kirkwood te herstel.&rsquo;n Groot gedeelte van die kanaal is verlede Woensdag weens &rsquo;n grondverskuiwing verwoes.Die kanaal vervoer water van die Gariepdam na die Scheepersvlaktedam.Die water word dan uit die Scheepersvlaktedam onttrek, in die Nooitgedagt-watersuiweringsaanleg behandel en na inwoners van die Nelson Mandelabaai-metro gepomp.Daar is aanvanklik aangekondig die beskadiging van die kanaal kan &rsquo;n impak op ongeveer 30% van die Metro se daaglikse watertoevoer h&ecirc;.Die kommer was ook aanvanklik dat geen water vanaf &shy;Nooitgedagt voorsien sal kan word nie.Annette &shy;Lovemore, burgemeesterskomiteelid vir infrastruktuur, ingenieurswese, &shy;elektrisiteit en energie, s&ecirc; egter daar is nie meer &rsquo;n impak van 30% nie.Sy verduidelik die Metro sal teen vanoggend weer sy normale watertoevoer van die Nooitgedagt-aanleg ontvang.Net Reservoir Hills in Despatch en Khayamnandi se water het uiteindelik opgedroog en watertenks is daar beskikbaar gestel.Meer water moes uit die westelike stelsels onttrek word om aan die oostelike en noordelike gedeeltes van die Metro te stuur.Die Metro se noodplan het volgens Lovemore uiteindelik baie goed gewerk.Sy het die Metro se ingenieurs en die departement van water en sanitasie geprys vir hul harde werk die laaste ruk.Son verneem die boere in die omgewing het ook &rsquo;n groot rol in die herstelwerk aan die kanaal gespeel.