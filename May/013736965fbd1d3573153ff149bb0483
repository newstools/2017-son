AS DIT nie vir die Here se genade was nie, sou sy en haar gestremde kind nie nou springlewendig gewees het nie.Rina Potgieter, &rsquo;n welbekende gemeenskapslid van die Gaat, se huis is &ldquo;gepetrolbom&rdquo; tydens die gewelddadige betogings die week in Helenvale in die Baaise Northerns.Potgieter is verheug dat die petrolbom wat haar venster beskadig het, nie in haar huis afgegaan het nie.In &rsquo;n selfoonboodskap s&ecirc; Potgieter: &ldquo;Vanm&ocirc;re is ek die Here ewig dankbaar vir Sy hand van bewaring oor my en my familie se lewens. Dinge kon s&oacute; anders gewees het as ek nie by Hom geskuil het nie &ndash; dis net die Here wat daai petrolbom kon verhoed het om af te gaan.&rdquo;Verder noem Potgieter dat sy hoop die mense wat dit gedoen het en diegene wat die brains agter die hele spul is, word gese&euml;n deur die Here.&ldquo;Julle het nie eers omgegee of my gestremde kind in die slag sal wees nie, maar ek spreek julle vry in die Naam van Jesus. Een ding weet ek &ndash; ek sal sterf vir die waarheid,&rdquo; s&ecirc; Potgieter verder. Potgieter se foon was egter af toe Son probeer bel het vir kommentaar.N&aacute; die dood van Ronaldo Heneke (18) Donderdag tydens die oor-en-weer skietery tussen gangsters en die polisie, het dinge vir &rsquo;n klein rukkie rustig gegaan.Die gemoedere het egter Vrydagoggend weer opgevlam en betogers het weereens die Northerns se paaie geblokkeer, talle motorbande gebrand en vele karre met klippe bestook.