&rsquo;N GETUIE in die &shy;Arcadia-moordsaak wat verband hou met die koelbloedige skietdood van vier mense verlede jaar, het &shy;gister met &rsquo;n bulletproof vest in die Baaise hooggeregshof getuig.Die man, &rsquo;n voormalige gangster, is in &rsquo;n getuie&shy;beskermingsprogram. Sy identiteit word dus om veiligheidsredes weerhou.Vyf swaar gewapende lede van die polisie se taktiese reaksie-eenheid het gister vir die duur van die hofverrigtinge &rsquo;n wakende oog in die hofsaal gehou. Die drie beskuldigdes, Randall Calvert, Trenly &shy;Dickerson en Sherwin &shy;Joseph, het gister onskuldig gepleit op vier moordklagte, sewe klagte van poging tot moord, die onwettige besit van &rsquo;n vuurwapen en die onwettige besit van ammunisie.Die oorledenes was Megan Papenfuss, Selwydene &shy;Davids, Trevor Smith en Ronald van der Ross. Die getuie getuig gister dat &rsquo;n bendeleier hom en van sy vriende &rsquo;n paar jaar gelede met die dood gedreig het &ndash; soveel so dat hy moes verhuis en elders gaan woon.Hy s&ecirc; die aand van die moord, 30 Januarie 2016, het hy en twee vriende by ene Menta se taverne in Oosthuizenstraat, Arcadia, gekuier.Hy s&ecirc; hy en sy een vriend het op &rsquo;n grensmuurtjie gesit, terwyl hul ander vriend op &rsquo;n stoel by hulle gesit het. Volgens hom het hulle twee biere gedrink.Hy getuig terwyl hulle nog so sit, kom hou &rsquo;n wit Corsa-bakkie voor die huis stil. Hy s&ecirc; daar was sowat vyf mense agterop die bakkie. Volgens hom het Calvert eerste van agter die bakkie af gespring, gevolg deur &shy;Dickerson en Joseph.Die getuie s&ecirc; die drie beskuldigdes het nie &rsquo;n woord gerep toe hulle van die bakkie af spring nie. Hy s&ecirc; Calvert het &rsquo;n vuurwapen in sy regterhand vasgehou.Die getuie s&ecirc; toe Calvert op hulle begin skiet het, het hy (die getuie) af in &rsquo;n gangetjie gehardloop wat lei na die agterkant van die betrokke tavern.&ldquo;Soos ek in die gang afgehardloop het, het ek gevoel hoe klein klippies in my gesig spat.&rdquo; Die getuie s&ecirc; toe hy omkyk, sien hy Dickerson en Joseph is ook op sy spoor. Hy s&ecirc; hulle twee was ook gewapen.Volgens hom het hy net skote hoor klap.Hy s&ecirc; terwyl die skote klap, kom een van die oorledenes, Papenfuss, uit die pool-area gestap en toe val sy. Hy s&ecirc; toe hy besig was om oor &rsquo;n ander grensmuur te klim, point die drie beskuldigdes net die vuurwapens op hom. Hulle het egter toe nie geskiet nie.Volgens die getuie is hy toe oor die muur.Die getuie s&ecirc; die beskuldigdes was almal in swart geklee en het niks op hul gesigte gehad nie.Toe adv. Mujaahid &shy;Sanden die getuie vra hoe hy kon sien wie dit is wat op hom losbrand, het hy ges&ecirc;: &ldquo;As iemand op jou skiet, wil jy sien wie skiet sodat jy &shy;revenge kan vat op die regte mense.&rdquo; Hy getuig verder Calvert is een van die &ldquo;groottes&rdquo; in die Boomshaka-bende, &shy;terwyl Dickerson en Joseph albei juniors is in die &shy;Kakdalerbende, wat tegnies lid is van die Boomshakas. Volgens die getuie ken hy die drie beskuldigdes sedert hul kinderdae.Die getuie s&ecirc; voor die skietvoorval was daar geen bad blood tussen hom en die beskuldigdes nie.Hy getuig toe hy uiteindelik oor die muur gespring het, het hy huis toe gehardloop. Volgens hom het hy nie weer die Corsa-bakkie gesien nie.Die getuie s&ecirc; hy gebruik nie dwelms nie en die drank wat hy daardie aand gedrink het, het hom nie aangetas nie. Die verhoor voor regter D. Chetty duur vandag voort.