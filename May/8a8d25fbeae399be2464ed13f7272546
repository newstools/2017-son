MET twee wedstryde in Engeland agter die blad is Suid-Afrika se krieketkamp n&oacute;g meer verward oor die samestelling van sy boulaanval.Die Proteas het ges&ecirc; hulle wil die eendaagse reeks van drie wedstryde teen Engeland as voorbereiding vir die Champions Trophy-toernooi gebruik.Vooraf het die afrigter, Russell Domingo, ook ges&ecirc; die samestelling van die boulaanval is &rsquo;n kopsorg.In di&eacute; opsig het die eerste twee ODI&rsquo;s, wat die Proteas albei verloor het, meer vrae as antwoorde gebring.Op die mak blaaie in Leeds, en ook Saterdag in die tweede wedstryd in Southampton, het die Proteas se boulers gesukkel om paaltjies te neem.In &rsquo;n poging om sy kolflys te verleng, het die Proteas se ringkoppe in die samestelling van die boulaanval voorkeur aan boulers gegee wat darem nie heeltemal dom met &rsquo;n kolf is nie.Dit is egter duidelik dat Suid-Afrika eerstens sy beste vyf boulers sal moet kies om die mas in die Champions Trophy teen sterk kolf-spanne, soos Engeland, op te kom.Die naatboulers kon nie veel uitrig nie, hoewel Kagiso Rabada in die tweede ODI op sy stukke was toe hy twee paaltjies geneem het.Skielik lyk die opsie om twee spesialis-draaiers in die aanval te kies ook nie meer vergesog nie. Keshav Maharaj het as linksdraaier in Southampton &rsquo;n skaflike ODI-debuut gemaak.Was dit nie vir swak vangwerk nie, kon sy syfers baie beter gelyk het. Hy en die bybreker Imran Tahir kan dus saam gekies word.