GOUDA. &ndash; Hulle is van die oudste in hul gemeenskap, maar hulle suffer as hulle met hul kwale na die kliniek gaan.Lede van die Gouda-diens&shy;sentrum vir bejaardes het di&eacute; week &rsquo;n protesoptog teen die kliniek gehou oor die toestande daar.Mense kla oor die beperkte ruimte in die wagkamer.Hulle kla die meeste pasi&euml;nte moet buite onder &rsquo;n afdak sit wat nie voldoende beskerming teen die wind en weer bied nie.Daar is geen geriewe vir gestremdes nie en almal moet gebruik maak van &rsquo;n enkele toilet.Die klagte lui voorts dat daar nie eens by die kliniek &rsquo;n noodhulpkamer of &rsquo;n vertrek is waar die dokter of suster privaat met pasi&euml;nte kan konsulteer nie.Dinah Smith, ko&ouml;rdineerder van die dienssentrum, s&ecirc;: &ldquo;Dis ontstellend om te sien in watter omstandighede die mense vir hul siektes behandel word.&ldquo;Hier is net een suster en twee verpleegsters. Wanneer die &shy;suster nie hier is nie, moet daar een van die Paarl af kom en dan word net sowat vier mense gehelp &ndash; dan verkas sy weer.&ldquo;Mense van Hermon en die omliggende plase word ook deur die kliniek bedien en hulle moet op eie stoom hier uitkom. &ldquo;Daar is nie vervoer beskikbaar vir hulle nie.&ldquo;Pasi&euml;nte wat vir X-strale na die Lapa Munnik-hospitaal in Porterville verwys word, moet self sorg dat hulle daar kom.&ldquo;Die regering moet die nuwe kliniek bou wat hy ons nou al meer as vyf jaar gelede belowe het. &ldquo;Die grond is destyds al daarvoor uitgesit.&rdquo;Jo-Anne Otto, woordvoerder vir die Kaapse Wynland-distriksmunisipaliteit, s&ecirc;: &ldquo;Die Wes-Kaapse regering is bewus van die uitdagings wat die gemeenskap van Gouda ondervind.&ldquo;Ons wil die gemeenskap verseker dat, nieteenstaande die uitdagings, die departement van gesondheid daartoe verbind is om die probleem op te los en alle opsies tans oorweeg word om dit te bewerkstellig.&rdquo;