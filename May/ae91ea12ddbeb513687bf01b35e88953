DIE direkteur van openbare vervolging (DOV) vir die Oos-Kaap het die Baaise multidissiplin&ecirc;re bendetaakspan &rsquo;n high five gegee.Dit is vir die groot welslae wat die span tot dusver behaal het met die suksesvolle vervolging van gangsters in die Baai se noordelike gebiede. Die taakspan bestaan uit cops en staatsaanklaers. Adv. Lungisile Mahlati het Vrydag op &rsquo;n mediakonferensie ges&ecirc; gegewe dat die taakspan &rsquo;n taamlik nuwe inisiatief is, was daar in die tydperk 1 April 2016 tot 31 Maart 2017 &rsquo;n skuldigbevindingsyfer van 83%. Dit kom n&aacute; 40 vervolgings in die Baaise hooggeregshof en streeks&shy;howe. Die koers van 83% sluit sewe lewenslange tronkvonnise in. Mahlati s&ecirc; daar is nietemin baie uitdaging wat die vervolging van bendeverwante sake betref.Volgens Mahlati gee die lede van strydende bendes tydens die verhoor van &rsquo;n bendeleier of medebendelid voor hulle is sommer net toeskouers in die hofgalery.In die proses intimideer hulle die staatsgetuies wat dan besig is om te getuig. Hy s&ecirc; terwyl die verhoor van bendelede aan die gang is, is daar voortslepende gun battles tussen die gangsters binne en buite die hof. Mahlati verwys hier spesifiek na die Gelvandale-hof.Hy s&ecirc; ander uitdagings wat voorkom, is staatsgetuies wat voor die aanvang van die verhoor ge&iuml;ntimideer of vermoor word.Boonop, s&ecirc; hy, is getuies wat in &rsquo;n getuiebeskermingsprogram is, nie net staatsgetuies nie, maar dikwels ook die beskuldigdes in ander hofsake.Nog &rsquo;n uitdaging wat Mahlati uitlig, is die kommunikasie tussen die gevonniste bendeleiers of bendeleiers wat in aanhouding is, met ander bendelede buite die tronk.Hy s&ecirc; die staatsaanklaers word ook ge&iuml;ntimideer.Son het vroe&euml;r vanjaar berig oor ene Alex Ferreira (28) van Uitbreiding 29 in die Baaise Northerns.Ferreira was &rsquo;n art. 204-getuie in &rsquo;n moordsaak. Hy is egter doodgeskiet kort voordat hy in die moordverhoor van konst. Walter Jeremia Francis teen Enzorich Kroates en Clement Kogana kon getuig.In die moordsaak vroe&euml;r vanjaar van Denver Losper het die ondersoekbeampte in die saak, sers. Conrad Goosen, getuig Maria &shy;Jordaan en Melanie &shy;Kaaiman gaan ook nie meer vir die staat kom getuig nie.Volgens Goosen wou die twee vroue se families nie h&ecirc; hulle moet by die saak betrokke wees nie uit vrees vir hul lewe.In n&oacute;g &rsquo;n voorval van intimidasie is past. Brendon Olivier van Helenvale met die dood gedreig nadat hy &rsquo;n sleutelgetuie in &rsquo;n moordverhoor was.Hy het gesien hoe ene Dakota Johnson vlak voor hom doodgeskiet is. Johnson het in Olivier se arms gesterf. Oor die vervolging van beskuldigdes in die Oos-Kaapse handelshowe is 134 sake tussen 1 April 2016 tot 31 Maart 2017 in die hof gefinaliseer. Die koers van skuldigbevinding was 95,5%.Mahlati s&ecirc; 46,8% van die sake wat suksesvol vervolg is, het tot direkte tronkstraf gelei.Volgens hom is 335 strafregtelike sake gefinaliseer, terwyl die teiken 315 sake was.Hy voeg by sewe mense is suksesvol vervolg in korrupsiesake waarby meer as R5 miljoen betrokke was.Volgens Mahlati dink baie mense steeds dat direkte tronkstrawwe nie opgel&ecirc; kan word vir witboordjiemisdaad nie.