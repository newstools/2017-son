DIE vermeende moordenaar van &rsquo;n bejaarde tannie van Hazendal het vandeesweek in die Kaapse hooggeregshof gepleit.Die 43-jarige Theodore Lingham en sy 26-jarige medebeskuldigde, Patrick Louw, van Bokmakierie, Athlone, staan tereg op aanklagte van roof en die moord op Wilhelmina Kinnear (83).Kinnear, wat kanker oorwin het, is glo laas jaar deur die twee in haar huis aangeval en vermoor. Lingham het hom na bewering voorgedoen as &rsquo;n werknemer van die bank Captitec wat bankdienste aan Kinnear wou bied. &ldquo;Terwyl hy besig was om met haar deur die veiligheidshek te praat, het die ander een by die agterdeur ingegaan en haar van haar groceries en &rsquo;n braaipan beroof,&rdquo; vertel Ruwaida Stevens (55), &rsquo;n familielid van Kinnear. Sy s&ecirc; Kinnear was baie kwaad oor die kruideniersware wat hulle gesteel het. &ldquo;Sy het die man aan ons beskryf en dit was die beskrywing van Theodore. Sy het hom nog beskryf as &rsquo;n goed geklede, mooi en ordentlike man.&rdquo;Min het sy geweet die &ldquo;ordentlike man&rdquo; sou haar na bewering twee weke later weer besoek. &ldquo;Hulle het toe teruggekom om haar weer te beroof. Hulle het geweet sy was deur die dag alleen by die huis. Haar loseerder was by die werk,&rdquo; s&ecirc; Stevens.Rufaro Diana Jaravaza, patoloog, het di&eacute; week in die hooggeregshof getuig die bejaarde vrou is dood weens verwurging en &rsquo;n &ldquo;stomp impak voor aan die skedel&rdquo; wat die vel op haar voorkop gebreek het.Sy het getuig die skedelbreuk en besering aan die voorkop kon wees van &rsquo;n skop of &rsquo;n harde val op &rsquo;n plat oppervlak. Kinnear het by haar dood net 43 kg geweeg. &ldquo;Sy was net vel en been,&rdquo; verduidelik Stevens.Marilyn Brown, &rsquo;n familielid van Kinnear, s&ecirc; hul tannie is in die kombuis op haar vloer gevind met &rsquo;n half gerookte sigaret en &rsquo;n halwe koppie koffie wat sy nog vir oulaas gehad het. &ldquo;Haar nekwerwel was agtertoe gestoot en &rsquo;n been in haar nek is tydens die verwurging gebreek.&ldquo;Om in die hof te luister na wat hulle met haar gedoen het, bring &aacute;l daai herinneringe terug,&rdquo; vertel Brown. Stevens s&ecirc; Kinnear is &ldquo;wreedaardig&rdquo; vermoor. &ldquo;As ek haar pyn kon vat, sou ek. Sy het nie verdien om so te sterf nie.&rdquo;Die twee is later gevang toe hulle Kinnear se elektroniese ware wou verkoop.Kinnear se man is jare gelede oorlede en sy het nie kinders gehad nie. &ldquo;Sy laat haar twee broers en suster agter.&rdquo;Stevens s&ecirc; hulle was nie dieselfde n&aacute; haar moord nie. &ldquo;Ons wil net h&ecirc; geregtigheid moet geskied. En ek hoop dit bly in hul gewete.&rdquo;Brown s&ecirc; sy soek die twee nie weer op straat nie. &ldquo;Hulle moet nooit parool kry nie.&rdquo;Dinsdag het Louw skuldig gepleit en Lingham het na verneem word onskuldig gepleit. &ldquo;Die twee wou &rsquo;n pleitooreenkoms aangaan, maar die staat was nie gelukkig met hul verklarings oor wat presies daai dag gebeur het nie.&rdquo;Die staat wil albei gevonnis kry vir moord. Volgens die patoloog kon die beserings nie net deur een persoon aangerig wees nie. Regter Patricia Goliath het die saak uitgestel vir verdere verhoor.