PLAASLIKE skole wat in beheer van hul eie begrotings is en skoolgeld vereis, sal self &rsquo;n half&shy;miljoen rand vir elektrisiteitskuld moet opdok.D&iacute;t het die Oos-Kaapse onderwysdepartement (OKOD) en Nelson Mandelabaai-metro aan Son bevestig.Artikel 21-skole ontvang hul begrotings van die OKOD en is dan self verantwoordelik vir die bestuur daarvan.Art. 20-skole ontvang nie self hul begrotings nie; die OKOD bestuur dit namens hulle.Die elektrisiteit na die OKOD-distrikskantore in die Baai en Uitenhage is onlangs langer as &rsquo;n maand gesny weens die agterstallige skuld van skole.Dit het teen 28 Maart &rsquo;n allemintige R8,4 miljoen beloop, maar die OKOD het onlangs R6,5 miljoen aan die Metro betaal. Die kragtoevoer is toe op 2 Mei herstel.Die oorblywende agterstallige skuld en lopende rekening, wat ook miljoene rande beloop, moet nou voor die einde van die maand betaal word.Mali Mtima, &rsquo;n woordvoerder vir die OKOD, s&ecirc; die departement het &rsquo;n onderneming met die Metro aangegaan om nie vir sekere skole te betaal nie.Retief Odendaal, die voorsitter van die munisipale komitee vir begroting en tesourie, het bevestig dat so &rsquo;n ooreenkoms aangegaan is.Odendaal het bygevoeg dat art. 21-skole nagenoeg R500 000 skuld.Hy meen di&eacute; skole sal &rsquo;n manier moet vind om hul skuld te betaal, want dis nie die Metro se verantwoor&shy;delikheid nie.Odendaal s&ecirc; die Metro wil ook nie graag die betrokke skole onder kredietbeheer plaas nie. Hy stel voor dat verteenwoordigers van die skole met die OKOD vergader.Dis as daar nie geld is om die skuld te delg en die lopende rekeninge te betaal nie.Richard Draai, sekretaris van die North&shy;ern Areas Education Forum (Naef), s&ecirc; voorsiening word gemaak vir munisipale rekeninge in die begrotings wat die skole ontvang.Draai is betrokke by die Laerskool Bethvale, wat van &rsquo;n art. 20-skool na &rsquo;n art. 21-skool oorgeskakel het.Hy s&ecirc; die skool het n&aacute; die oorskakeling ondersoek gedoen oor skuld wat aangegaan is onder die vorige &shy;status.Dit is aan die OKOD uitgewys en Bethvale is nie daarvoor verantwoordelik gehou nie.Draai raai ander skole wat &rsquo;n statusverandering ondergaan het, aan om dieselfde te doen.Hy voeg by art. 21-skole het nie &rsquo;n verskoning om nie hul munisipale rekeninge te betaal nie.