DYSSELSDORP. &ndash; Mense is moerig oor hul woonbuurt nou in &rsquo;n dump ontaard het.Die gemeenskap is moeilik oor mense hul vullis daar gaan dump en s&ecirc; as dinge so aangaan, gaan hulle siektes opdoen.&rsquo;n Jare lange inwoner en gemeenskapsleier, Josef Kiewiets, s&ecirc; vanaf verlede jaar kom mense en gooi sommer hul vullis in die woonbuurt.&rsquo;n Teleurgestelde Kiewiets s&ecirc; verskeie mense het al by die munisipaliteit gaan moan, maar selfs nie eens die wyksraadslid kan s&ecirc; waarom hul gesiene plek nou &rsquo;n dump is nie.&ldquo;Ons as &rsquo;n noue gemeenskap voel bitter sleg oor wat hier aangaan,&rdquo; het Kiewiets ges&ecirc;.Volgens hom kom daar ook daagliks groot lorries en dump hul bourommel.Nog &rsquo;n antie, Stienie Hendriks, s&ecirc; sy kan die stank nie meer verdra nie.&ldquo;Wanneer ek my voordeur oopmaak, slaan daar &rsquo;n walglike reuk in my neus vas,&rdquo; het Hendriks ges&ecirc; terwyl sy haar neus styf toedruk.Die inwoners vra die Oudtshoorn-munisipaliteit om onmiddellik in te spring en te sorg dat die storting nou tot &rsquo;n einde kom.Ntobeko Mangqwengwe, &rsquo;n munisipale woordvoerder, het by navraag ges&ecirc; die munisipaliteit het reeds met opruimingswerk begin.