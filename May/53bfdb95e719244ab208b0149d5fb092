&lsquo;HET julle gelees wat met daardie skoolhoof in die Kaap gebeur het? Hoe hy in sy kantoor met &rsquo;n mes gesteek is? Haai, dit raak &aacute;l erger!&rdquo;S&oacute; het die vriendelike dame nou die dag in die bank met my en vriend Pieter gesels. Sy&rsquo;t verduidelik haar seun hou daar naby skool. En sy as ma het maar gevra hy moet liewer huis toe kom... platteland toe.Ek het daar gesit wetende dat my eie kind ook iewers in &rsquo;n gebied skoolhou waar daar onlangs erge taxigeweld was. Sy vertel hoe die taxi-base doodgeskiet word... soms wanneer sy op pad skool toe is.&ldquo;Ons het opvoeders geraak omdat ons &rsquo;n passie het om met kinders &ndash; ander mense se kinders &ndash; te werk. Hulle raak later soos jou eie. Jy gee hulle &rsquo;n sense of belonging,&rdquo; het my eie onnie-ma ons geleer.Tog is dit letterlik nie meer kinderspeletjies nie. Die kinders se gedrag ruk soms lelik hand-uit.Ek dink aan hoe opvoeders in bendegeteisterde areas soos wafferse soldate skool toe moet gaan om hul passie te gaan beoefen.Dit laat my dink aan &rsquo;n vriend wat vertel hoe hy en sy vrou soggens saam bid dat hulle die skool veilig sal bereik, veilig sal kan skool gee, en vanmiddag veilig huis toe kan kom na hul eie twee bloedjies.Laat staan nog hoe hulle smiddae gespanne leerders op die sportvelde moet afrig en laat ontspan.Nie dat dit altyd op die platteland beter gaan nie. Onnies word daar ook blootgestel aan aanslae deur leerders wat hul gesag uitdaag. Dan glo die ouers hul kinders is altyd engeltjies. Toegegee, nie alle onnies is engeltjies nie. Maar dan word daar soms in hul gesig gespuug of hulle word die vuilste woorde toegesnou en hul eiendom word beskadig. D&iacute;t kom van leerders wat nie hul deel van die opvoedingstaak wil bybring nie. Ja, ook hier het die onderwys &rsquo;n saak van gebed geword. Maar ja, die Bybelse opdrag om Sy lammers te laat wei en die hoofstuk in die boek Beginsels Van Opvoedkunde &ndash; Jesus Die Model&shy;onderwyser laat onnies moed skep, aanhou en deurdruk. Want sien, nie alle leerders gee hul onnies grys hare en ho&euml; bloeddruk nie. Dis die minderheid; die spreekwoordelike enkele vrot appel... Tog is daar leerders wat dit absoluut die moeite werd maak om skool te hou. Vergeet administratiewe druk van die owerhede se kant af... Daar is nog leerders wat soggens groet, luister, oplet en hul tuiswerk doen. Daar is ouers wat onnies op die hande dra en vir hulle bid. Daar is ook owerhede wat simpatiekgesind is teenoor diegene wat hul kant bring in die onderwys. Di&eacute; wat saans laat voorberei, effektief onderrig en dissipline handhaaf. Di&eacute; wat na-uurs hul kant langs die sportveld en op kulturele gebied bring. Leerders sien dit raak en waardeer di&eacute; onnies. Sulke onnies ervaar dikwels die minste dissiplin&ecirc;re probleme.Huis. Skool. Kerk. Dis die basiese elemente wat opvoeding effektief en veilig maak. Bestaan di&eacute; drie elemente nog in harmonie met mekaar?