DIE mense van die Baai se noordelike gebiede is fed-up met die behandeling wat hulle ontvang en het nie werklik geloof in organisasies soos &shy;Save South Africa nie.S&oacute; het past. Roderick Vencencie, &rsquo;n geestelike leier in die Northerns, di&eacute; week aan Son op Sondag ges&ecirc;.Vencencie het &rsquo;n mediakonferensie in die aanloop tot Save South Africa se byeenkoms teen pres. Jacob Zuma bygewoon.Hy is deur Stag Mitchell en ander oud-raadslede in die Nelson Mandelabaai-metro vergesel.Die mense van die Northerns het alle hoop in die president verloor.&ldquo;Hulle dink Save South Africa se optredes is maar net n&oacute;g &rsquo;n march en sal nie vrugte afwerp nie.&ldquo;Daarom moet ons die mense mobiliseer en verduidelik wat werklik aan die gang is,&rdquo; aldus Vencencie.Hy meen as die leier van die regering nie reg is nie, sal die hele regering ineenstort.Die oud-raadslede het hulle by die Save South Africa aangesluit omdat hulle nie meer kan terugstaan en kyk wat pres. Zuma aan die land doen nie.Save South Africa het sy hoofoptrede Donderdag vir Vryheidsdag in die Dan Qeqe-stadion in Zwide aangebied.Minder as &rsquo;n 1 000 mense het egter uiteindelik opgedaag.Khusta Jack, die organisasie se plaaslike woordvoerder, het in die aanloop benadruk hulle gaan nie reuse-bedrae geld uitgee om mense te lok nie.Hy het gemeen mense wat werklik van pres. Zuma, die staatskaping en korrupsie wil ontslae raak, sal opdaag.Volgens hom sou Suid-Afrika al lankal slegter as lande soos Soedan en Somali&euml; gewees het as dit nie was vir die mense wat opgestaan het teen Zuma nie.&ldquo;Ons het nie groot markiestente en gee miljoene rande uit soos sommige ander partye nie, maar ons beplan en organiseer.&ldquo;Regoor die land het ons byeenkomste seker nog nie eens gesamentlik R50 000 gekos nie.&ldquo;Die glamour wat partye toepas is, duur en oppervlakkig en skep &rsquo;n vals gevoel van belangrikheid. Dit kos hulle miljoene rande en skep &rsquo;n wanindruk,&rdquo; verduidelik Jack.Volgens hom sal net die markiestent wat opgeslaan gaan word wanneer dr. Nkosazana Dlamini-Zuma die Baai besoek, alleen R300 000 kos.Dlamini-Zuma word as die voorloper beskou om as ANC-president verkies te word wanneer Zuma se termyn tot &rsquo;n einde kom.Cyril Ramaphosa, die adjunkpresident, het ook &rsquo;n oog op die job en het al in die openbaar sy ongelukkigheid met sekere van Zuma se besluite uitgespreek.