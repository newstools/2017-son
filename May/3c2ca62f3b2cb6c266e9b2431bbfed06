TWEE jong meisies is in &rsquo;n tydperk van een week vermoor in Khayelitsha.In die jongste voorval is &rsquo;n 25-jarige man Sondag gearresteer nadat hy na bewering sy tweejarige dogtertjie verkrag en vermoor het.Die man het gister in die Khayelitsha-landdroshof verskyn op klagte van moord en verkragting.Volgens sers. Noloyiso Rwexana, &rsquo;n polisiewoordvoerder, was die kind in haar pa se sorg ten tyde van die voorval.Die kind se ouma het Sondag met haar na die Khayelit&shy;sha-daghospitaal gejaag nadat haar seun haar ingelig het dat die kind nie asemhaal nie.Die bloedjie is met haar aankoms by die hospitaal deur &rsquo;n dokter dood verklaar.&ldquo;Die verdagte het vir die ouma ges&ecirc; die kind het ophou asemhaal. Sy is by die &shy;hospitaal dood &shy;verklaar,&rdquo; verduidelik Rwexana.Die voorval het in Lingelethu, Khayelitsha, plaasgevind.Die vermeende moordenaar en verkragter het onlangs uit die tronk gekom en het glo aangedring daarop om tyd met sy kind te spandeer.Rwexana s&ecirc; die speurders van die eenheid teen gesinsgeweld, kindermishandeling en seksuele oortredings (FCS) ondersoek die voorval.Skaars &rsquo;n week gelede is die liggaam van die vierjarige &shy;Iyapha Yamile in &rsquo;n plastieksak gevind. Iyapha het verlede Sondagmiddag vermis geraak toe sy n&aacute; kerk by haar antie se huis in Zone 14 in Khayelitsha gaan kuier het.Daar is regdeur die nag na haar gesoek.Haar liggaam is die volgende oggend in &rsquo;n bloederige plastieksak gevind, nie ver van haar antie se huis af nie. Rwexana s&ecirc; dat twee verdagtes in verband met die voorval gearresteer is.&ldquo;Twee verdagtes sal op 10 Mei in die Khayelitsha-landdroshof verskyn vir die moord op die meisie.&rdquo;