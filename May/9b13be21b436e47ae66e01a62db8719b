DIE All Blacks speel op 7&thinsp;Oktober in die Moeder&shy;stad! Dis egter nog nie &rsquo;n uitgemaakte saak of di&eacute; toets op Nuweland of in die Cape Town Stadium beslis sal word nie. As dit Nuweland is, is dit die eerste keer sedert 2008 dat hulle daar sal speel. Dis ook die laaste wedstryd in die Kampioenskapsreeks vanjaar. Nuweland sal egter eers die veiligheidstandaarde vir di&eacute; ho&euml;profiel-kragmeting moet slaag. As die 129 jaar oue stadion egter afgekeur word, vind die toets in die jonger Cape Town Stadium plaas. Die Bokke speel ook op 19&thinsp;Augustus teen Argentini&euml; in die Nelson Mandelabaai-stadion in Port Elizabeth. Voor dit pak Allister Coetzee (afrigter) se span Australi&euml; in Bloemfontein. Die Bok-breier maak vandag sy groep van 31&thinsp;spelers bekend vir die reeks van drie toetse teen Frankryk volgende maand. Hy sou dapper be&shy;sluite moes maak. Toetie gaan ook &rsquo;n groep van 26&thinsp;spelers vir die SA&thinsp;A-span kies vir wed&shy;stryde teen die Franse Barbarians. Die Springbok-groep het sedert Sondag in Johannesburg geoefen. Volgende week sit hulle hul voorbereiding van Sondag tot 4 Junie in Plettenbergbaai voort. Siya Kolisi het vanjaar sterk na vore getree as &rsquo;n kandidaat wat as die nuwe kaptein van die Springbok-span aangestel kan word. Kolisi het die Stormers die naweek tot &rsquo;n oorwinning van 30-22 oor die Auckland Blues op Nuweland gelei. Die vurige Warren Whiteley, kaptein van die Lions, is ook &rsquo;n baie goeie kandidaat vir die pos. Kolisi en Whiteley behoort in Coetzee se beginspan te wees in die eerste toets teen die Franse toerspan.