&ldquo;MY W&Ecirc;RELD het in duie gestort toe ek daai oproep kry.&rdquo;D&iacute;t was die emosionele getuienis van Gabriela Alban se pa, Howdy Kabrins, in die Kaapse hooggeregshof.Hy het al van Maandag op die trappe buite hof 2 gesit en wag om te getuig.Alban (38) was die girlfriend van die Guatemalaan Diego Novella.Hy staan tereg vir die moord op die Amerikaner. Alban se lyk is op 29 Julie 2015 in &rsquo;n hotelkamer in die Camps Bay Retreat gekry.Kabrins het getuig sy dogter het Novella in 2000 op universiteit ontmoet.Hyself het hom egter eers in April 2015, &rsquo;n paar maande voor haar dood, ontmoet.Alban is in 2012 gediagnoseer met Addison se siekte.&ldquo;Dit val die immuniteitstelsel aan en sy was in baie pyn. Sy het haar lus vir die lewe verloor, kon nie slaap en ook nie meer werk nie.&ldquo;Sy is op &rsquo;n voorskrif van kortisoon gesit en as gevolg daarvan het sy 50 kg in drie maande opgetel,&rdquo; het Kabrins getuig.Sy is later met Lyme-siekte (bosluiskoors) gediagnoseer en van die kortisoon afgehaal. Maar die simptome het dieselfde gebly.In April 2015 is hy saam met haar na Guatemala, waar sy saam met Novella gebly het.&ldquo;Dit was die eerste keer dat ek hom ontmoet het en hy het nie &rsquo;n goeie indruk gemaak nie.&ldquo;Ons het vir ontbyt gegaan en hy wou nie eens die rekening betaal nie, al was ek sy gas,&rdquo; het Kabrins getuig.Hy het ook getuig hoe aggressief Novella bestuur het en dat hy openlik dagga gerook het.Kabrins is terug Amerika toe en dit was die laaste keer dat hy sy dogter gesien het.Op die dag van haar moord het hy &rsquo;n oproep van sy eksvrou gekry om te s&ecirc; hul dogter is vermoor.&ldquo;Almal was histeries. My hele w&ecirc;reld het uitmekaar geval.&ldquo;Ek was twee dae later in Suid-Afrika en moes haar liggaam uitken,&rdquo; het Kabrins in trane getuig.