&rsquo;N MAN van Gelvandale is gister in die Baaise hooggeregshof onskuldig bevind op &rsquo;n aanklag van moord en poging tot moord.Regter Glen Goosen het Igsaan Mallick (23) ook op twee aanklagte van die onwettige besit van &rsquo;n vuurwapen en twee van die onwettige besit van ammunisie vrygespreek.Die regter het hom net skuldig bevind op &rsquo;n ander aanklag van die onwettige besit van &rsquo;n vuurwapen en die onwettige besit van ammunisie.Mallick het vroe&euml;r op al die aanklagte teen hom onskuldig gepleit.Met betrekking tot die poging tot moordaanklag is beweer dat Mallick &rsquo;n getuie op 21 Februarie 2016 vier skietwonde in Billetstraat, Gelvandale, toegedien het. Goosen het in sy uitspraak bevind die getuie noem in sy verklaring niks oor Mallick wat kort voor die skietvoorval in die geselskap van &rsquo;n ander man was nie.Hy het egter eers in die hof oor die teenwoordigheid van nog &rsquo;n man getuig.Goosen s&ecirc; voorts die omstandighede rondom die skietvoorval het hom nie die kans gegee om die skieter te identifiseer nie.Volgens Goosen het die skietvoorval baie vinnig gebeur en kon die getuie as gevolg daarvan nie &rsquo;n betroubare observasie maak nie.Goosen het teenstrydighede uitgewys in die getuie se weergawe en di&eacute; van sy suster, by wie hy gaan skuil het toe die skote op hom begin klap het.Goosen het ges&ecirc; getuienis oor identifisering word met &rsquo;n mate van cau&shy;tion deur howe benader.Hy het bygevoeg identifiseerbaarheid hang af van onder meer eyesight, sigbaarheid, beligting en die omvang van voorafkennis oor die beskuldigde.Volgens Goosen was daar lig, maar het die spoed waarteen die gebeure plaasgevind het, nie die kans vir doeltreffende observasie toegelaat nie.Goosen het ges&ecirc; die getuienis van Mallick se girlfriend, Aneesa Salie, moet met omsigtigheid hanteer word as gevolg van haar verhouding met die beskuldigde.Salie het vroe&euml;r getuig Mallick was die aand van die skietvoorval op die getuie in haar geselskap.Goosen het bevind hoewel daar geen moontlikheid is dat die alibi die waarheid is nie, moet hy Mallick die voordeel van die twyfel gee.Oor die moord op Daniel &ldquo;Boy&rdquo; Lucas op 23 Februarie in Zimdahlstraat, Gelvandale, het Goosen ges&ecirc; die feit dat twee getuies wat eerste op die moordtoneel was niks van mekaar se teenwoordigheid op die skiettoneel ges&ecirc; het nie, laat die wenkbroue lig.Goosen het voorts daarna verwys dat een van die getuies in die hof kom getuig het dat sy die skietery gesien het.Dit terwyl sy in haar verklaring s&ecirc; sy het tydens die skietery haar kop na agter gedraai, na waar haar man gestaan het.Dit, het Goosen ges&ecirc;, wek twyfel oor die beskrywing wat van die skieter gegee is.Volgens Goosen het nog &rsquo;n getuie ges&ecirc; hy het die skieter van die toneel gesien weghardloop.Goosen het bevind di&eacute; getuie se kans vir doeltreffende identifisering was baie beperk. Volgens Goosen s&ecirc; die betrokke getuie hy het eers die kant van die skieter se gesig gesien en toe s&ecirc; hy hy het die volle gesig gesien.Die regter het bevind nie een van die getuies kon onafhanklik s&ecirc; wat Mallick die oggend van die skietvoorval aangehad het nie.Goosen het bevind die identifisering is om di&eacute; rede nie betroubaar nie.Goosen het genoem daar was geen getuienis van hoe lank dit die taxi &ndash; wat Mallick die oggend van die skietvoorval huis toe gehaal het &ndash; sou neem nie. Dit is van waar hy opgeklim het tot waar hy afgelaai is.Met betrekking tot die aanklag van die onwettige besit van &rsquo;n vuurwapen, het Goosen ges&ecirc; Mallick het hom nie as &rsquo;n getuie be&iuml;ndruk nie.Goosen het ook Mallick se aantyging dat die polisie hom die oggend van 28 Februarie 2016 aangerand het, as &rsquo;n fabrikasie afgemaak.Mallick het geen vorige veroordelings nie. X Bodlo verskyn vir die verdediging.Mallick sal vandag gevonnis word.