HEINI Adams (36) het deur rugby groot hoogtes bereik. Nou wil hy ander minderbevoorregtes dieselfde geleentheid bied.Daarom vat die gewese Blou Bul- en Springbok-skrumskakel se stigting, Foundation Heini Adams, 17 jong rugbyspelers van die Boland vir twee weke Frankryk toe.Adams het sy loopbaan by Bordeaux in Frankryk afgesluit. Hy glo dat hierdie toer baie deure gaan oopmaak vir die seuns se rugbyloopbane vorentoe.Die seuns sal vanaf 9 tot 17 Mei in Frankryk wees en op 13 Mei aan &rsquo;n sportdag deelneem. Die stigting se Francois van Rooyen s&ecirc;: &ldquo;Dit gaan die seuns dus die geleentheid bied om die Franse kultuur te beleef en om skouers te skuur met van die w&ecirc;reld se voorste spelers &ndash; &rsquo;n geleentheid wat baie min te beurt val. &ldquo;Heini glo dat die stigting groot hoogtes gaan bereik en baie lewens positief gaan be&iuml;nvloed.&ldquo;Ons leuse is: Met God is alles moontlik. En deur dit te doen, bereik hy die stigting se doel: Glimlag met selfvertroue.&rdquo;Die stigting bestaan al vanaf 2012 en is aktief in Frankryk sowel as Suid-Afrika. Die stigting se Mervin Witbooi vertel: &ldquo;Ons help minderbevoorregte kinders wat uitblink in sport. &ldquo;Elke jaar word laerskole in die Boland genooi na ons sportdae. &ldquo;En verlede jaar was die beste 17 spelers, een uit elk van die 17 prim&ecirc;re skole wat deelgeneem het, deur scouts uitgekies om by &rsquo;n groot toernooi in Frankryk, waar Heini woon, te gaan speel. &ldquo;Als is geborg &ndash; die kinders moet net hul eie sakgeld h&ecirc;. En ek glo dis omdat ons vir God eerste sit in als wat ons doen.&rdquo;Witbooi s&ecirc; verder dat elke kind ook &rsquo;n Franse familie gaan kry wat vir hulle gaan sorg deur jaarliks vir hulle geld of skoolbehoeftes te stuur totdat hulle klaarmaak met skool.Leerder Enrique Britz (13), wat gekies is van die Laerskool Riverview in Worcester, s&ecirc;: &ldquo;Ek is baie opgewonde en gelukkig. Ek was nog nooit oorsee nie. &ldquo;Ek het nooit gedink dat ek so &rsquo;n geleentheid sal kry nie. Ek sien uit daarna om te sien hoe mooi die plek lyk en om die spelers en nuwe mense te ontmoet. &ldquo;Rugby is my alles en ek wil dit &rsquo;n loopbaan maak.&rdquo; Zhane Jansen (13) van die Laerskool Avian Park in Worcester is ook een van die leerders wat gekies is. Hy s&ecirc;: &ldquo;Ek is baie gelukkig. Ek kan nie wag om nuwe mense te sien nie. &ldquo;Ek is bly ek was gekies, want ek het dit my beste gegee. Ek sal alles doen vir rugby. &ldquo;Nou wil ek net terugkom met die beker,&rdquo; lag Jansen.