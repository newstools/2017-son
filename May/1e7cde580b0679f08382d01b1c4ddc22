ONTEVREDE vullisverwyderaars wat by die Nelson Mandelabaai-metro se direktoraat afvalbestuur werk, is al Maandag terug werk toe.Daar word nou volstoom gewerk om vullis te verwyder wat reeds langer as &rsquo;n week in die Metro ophoop.Die vullisverwyderaars het Maandag dele van Govan Mbeki-rylaan met vragmotors afgesper en voor die Lillian Diedericks-gebou betoog. Die werkers is ontevrede oor lang werksure sonder oortydbetaling, swak werks&shy;omstandighede en die Metro se onwilligheid om aan hul griewe aandag te gee.Sibongile Dimbaza, woordvoerder van die burgemeester, Athol Trollip, het ges&ecirc; daar was aanvanklik &rsquo;n plan om van privaat maatskappye en vrywilligers gebruik te maak.Die mense sou dan die vullis voorlopig verwyder. Daar is egter uit vrees vir die mense se lewe teen die plan besluit.Trollip, Johann Mettler, die stadsbestuurder, en afgevaardiges van die SA Municipal Workers&rsquo; Union (Samwu) voer steeds samesprekings.Dimbaza hoop op &rsquo;n positiewe uitslag op die samesprekings teen volgende week.Die werkers vra ook die waarnemende hoof van afvalbestuur moet afgedank word.Son het verneem die werkers is veral vies oor hulle nie vergoed word vir werk in hul etensuur nie.Dit sal glo tot drie dae duur om die vullis-agterstand in te haal en alles te verwyder.