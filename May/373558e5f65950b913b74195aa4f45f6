KOERT Meyer van Welgelegen, Panorama, het &rsquo;n selfopgelegde lewenstaak &ndash; om mense op te voed t&eacute;&eacute;n die herinstelling van die doodstraf. Di&eacute; afgetrede skoolhoof is passievol en bestee baie van sy tyd aan hierdie saak gelaai vol emosie.Sy lewensfilosofie is gepas: &ldquo;Enigeen wat die doodstraf ondersteun, is self &rsquo;n potensi&euml;le moordenaar, want wat is dit anders as geregtelike moord?&rdquo;Hy gebruik die briewekolomme in koerante om sy boodskap tuis te bring.In een brief skryf Meyer: &ldquo;Die doodstraf in &aacute;l sy allervieslikste vorme was nog nooit reg nie. Dit hoort glad nie in enige demokrasie nie, want dis die laakbaarste straf op aarde.&rdquo; Ons land is onteenseglik die w&ecirc;reldleier teen hierdie menseregtevergryp. Die konstitusionele hof, ons hoogste hof, het al in 1995 met &rsquo;n oorweldigende &eacute;n eenparige stemming beslis dat hierdie manier van straf g&eacute;&eacute;n bestaansreg in &rsquo;n demokratiese bestel het nie.Die w&ecirc;reld is deesdae in twee kampe verdeel oor die doodstraf &ndash; di&eacute; wat dit bly aanhang en di&eacute; wat dit verafsku. Mense dink dis so maklik om di&eacute; vergryp teen die mensdom terug te bring. Maar glo my, dis nie!Volgens Meyer bestaan die Verenigde Nasies uit 194 lande. Met die laaste bestekopname het 108 lande reeds die doodstraf afgeskaf. Nederland het dit al in 1870 gedoen. Brittanje het in 1965, Kanada in 1970, Frankryk in 1989 en ons het in 1995 die doodstraf afgeskaf. &Aacute;l 28 lede van die Europese Unie (EU) mag die doodstraf nie op hul wetboeke h&ecirc; nie. Hulle mag selfs nie iemand uitlewer aan &rsquo;n land waar so &rsquo;n persoon die doodstraf opgel&ecirc; kan word nie.Die EU en baie ander state is van die w&ecirc;reld se mees progressiewe en vooruitstrewende lande. In ons republiek is nie &eacute;&eacute;n van die opposisiepartye egter eerlik genoeg oor hierdie sensitiewe en emosiebelaaide saak nie. Die Demokratiese Alliansie, wat hom voorhou as die sogenaamde &ldquo;skadu-regering&rdquo;, het nie eens &rsquo;n doodstraf-beleid in plek nie!Wanneer Meyer nie in &rsquo;n veglustige bui is nie, is hy die president van die agterdrawwers in padwedlope. D&aacute;&aacute;r sal jy hom kry &ndash; besig om lewensraad uit te deel. Kort n&aacute; sy 70ste verjaardag het hy &rsquo;n paar keer ouderdomskategoriepryse opgeraap. Maar andersins hardloop hy om fiks te bly.&rsquo;n Uitstaande kenmerk van Meyer is sy &ldquo;wapperlappie&rdquo; waarsonder hy nooit gesien word nie. Tot sy ontsteltenis het &rsquo;n vroueatleet dit op &rsquo;n keer sy &ldquo;menopause-lappie&rdquo; genoem. &ldquo;Ek gebruik dit om myself tydens &rsquo;n wedloop af te vee!&rdquo; was sy bedeesde antwoord!Sonder vrees vir te&euml;spraak belowe ek jou egter dat Koert Meyer vir jou die name van vooraanstaande Suid-Afrikaners wat teen die doodstraf gekant is, in sy slaap kan ops&ecirc;! S&oacute; passievol veg hy voort teen die terugbring van hierdie euwel!