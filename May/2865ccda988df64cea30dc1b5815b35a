Jacky Chan van Malmesbury skryf via e-pos:Ai, man! Hoe lekker het ek dan nou nie laas Saterdag gekry toe die grootbek supporters van die Stormers so tjoepstil was nie.Die Crusaders het gewys die ou gesegde dat een swaeltjie nie &rsquo;n somer maak nie, is baie waar.Die Stormers het mos gedink hulle kan reeds hul naam op die Superrugby-trofee laat graveer nadat hulle die Chiefs op Nuweland geklop het. Hul supporters het baie bek gemaak oor die sogenaamde wraak wat hulle geneem het nadat die Chiefs hulle laas jaar in die quarters verneder het.Die Stormers het nog baie te leer voordat hulle met die groot honde kan agterbeen oplig. Dit was so duidelik soos daglig teen die Cru&shy;saders, wat hulle soos skoolkinders pak gegee het.Daai agterlyn is lig in die broek en pap en hulle kan nie under pressure perform nie. Die Nieu-Seelandse spanne is tops!