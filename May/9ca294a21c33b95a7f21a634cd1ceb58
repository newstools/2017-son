NOG &rsquo;n skandaal het die Boland-rugbyunie geruk.In die nuutste voorval het die unie se president, Ivan Pekeur, die uitvoerende burgemeester van die Bergrivier-munisipaliteit, Evert Manuel, se uitnodiging na die SuperSport-rugbywedstryd tussen Boland en die Westelike Provinsie teruggetrek. Die munisipaliteit was verlede Saterdag gasheer vir die Uitdaagbekerwedstryd in Velddrif. Manuel en sy gaste het nie die wedstryd bygewoon nie. Pekeur het in &rsquo;n sterk bewoorde e-pos aan &shy;Manuel geskryf dat adv. Willie Small, die unie se voormalige uitvoerende hoof, van die gastelys verwyder moet word.&ldquo;As u nie teen 10:00 vanoggend (Vrydag) advokaat Small se naam van die gastelys verwyder het nie, sal al die uitnodigings aan die Bergrivier-munisipaliteit onmiddellik teruggetrek word. Die aangeleentheid is nie onderhandelbaar nie en sal onder geen omstandighede verander word nie,&rdquo; lui die e-pos.Die munisipaliteit het glo R100 000 gespandeer om die wedstryd in die Weskusdorp aan te bied met die verskaffing van die geriewe.Die bestuurder van die Bergrivier-munisipaliteit, adv. Hanlie Linde, het in &rsquo;n verklaring die voorval as betreurenswaardig beskryf.Ondanks die voorval sal die Visfabriek-toernooi, wat later vanjaar ook in die dorp plaasvind, nie deur die voorval geraak word nie.&ldquo;Ons het die voorval in ons raad bespreek en sal amptelik met meneer &shy;Pekeur kommunikeer. &ldquo;As munisipaliteit is ons kernwaardes die waardering van strategiese vennootskappe en die bevordering van goeie verhoudings met al ons vennote, insluitende die sportgemeenskap,&rdquo; het sy ges&ecirc;. Boland het nie op &rsquo;n versoek vir kommentaar gereageer nie. Self &rsquo;n oproep en gesprek met die unie se woordvoerder, Jaco van Wyk, het niks opgelewer nie.