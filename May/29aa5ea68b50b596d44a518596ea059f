TANS is daar steeds &rsquo;n koalisieregering in die Nelson Mandelabaai-metro en daar word hard gewerk om dienste aan inwoners te lewer.So het Mongameli Bobani, onderburgemeester en plaaslike UDM-leier, gister op &rsquo;n raadsvergadering ges&ecirc;.Die DA (57 setels)-beheerde koalisie bestaan ook uit die UDM (twee setels) en Cope en die ACDP wat elk een setel het.Die koalisie kraak egter reeds sedert Januarie met Athol Trollip, burgemeester, en Bobani wat al maande lank koppe stamp.Dit is in so &rsquo;n mate dat Trollip Bobani vandeesmaand as burgemeesterskomiteelid vir openbare gesondheid verwyder het.Bobani het die koalisie in die raad gister teengegaan. Dit blyk nou die laas te strooi vir die DA te wees.Mmusi Maimane, nasionale DA-leier, het Bobani se optrede ten sterkste afgekeur.&ldquo;Sy optrede is heeltemal onaanvaarbaar en teen die gees van ons koalisie-ooreenkoms en die samesprekings wat gisteraand (Maandag) gehou is om die konflik op te los.&ldquo;Dit is duidelik dat raadslid Bobani nie verbind is tot die regeer van Nelson Mandelabaai nie en sy optrede verg streng optrede teen hom,&rdquo; lui &rsquo;n DA-verklaring.Maimane skryf die DA se verantwoordelikheid l&ecirc; by die kiesers en hy moet dus die koalisieregering beskerm om te verseker dat dienste gelewer word.&ldquo;Ons dring dus daarop aan dat die UDM ernstig en onmiddellik teen raadslid Bobani optree om te verseker dat die raadsitting kan voortgaan.&rdquo;Dit volg ure nadat die koalisievennote Maandagaand op nasionale vlak in Kaapstad vergader het om te poog om &rsquo;n einde aan die konflik tussen Bobani en Trollip te bring.Luidens &rsquo;n DA-verklaring het alle partye hulle weer tot die koalisieregering verbind.Daar is uitgelig dat die goedkeuring van die begroting vir 2017-&rsquo;18 en die ge&iuml;ntegreerde ontwikkelingsplan (IDP) nou die hooffokuspunt is.Daar is ook bevestig &rsquo;n komitee bestaande uit koalisielede is aangestel om kommunikasiekanale tussen die vennote oop te hou.Die DA het daarna sy ultimatum dat die UDM Bobani verwyder, teruggetrek.