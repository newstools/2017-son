DIE verdediging van Henri van Breda het die staat gister &rsquo;n bylhou gekap.Hy staan in die Kaapse hooggeregshof tereg weens die moord op sy ouers, Martin en Teresa, en sy broer, Rudi. Hulle is almal op 27 Januarie 2015 by hul huis in die De Zalze-gholflandgoed net buite Stellenbosch met &rsquo;n byl vermoor.Hul dogter, Marli, het die aanval oorleef, maar ly sedertdien aan geheueverlies.Henri het net &rsquo;n paar skrapies opgedoen.Sy lawyer, adv. Piet Botha, het die eerste cop op die moordtoneel, sers. Adrian Kleynhans, gekry om te erken Henri w&aacute;s getraumatiseer en dat hy nie &rsquo;n goeie geheue het nie.Botha het ook polisiestatistieke voorgel&ecirc; dat daar sedert Desember 2002 tot die dag van die moorde &rsquo;n allemintige 191 voorvalle op die landgoed was, waarvan 24 inbrake.Botha het ook uitgewys dat skelms wat in Stellenbosch inbreek, gewoonlik balaklawas dra, in so &rsquo;n mate dat &rsquo;n bende in die omgewing selfs die &ldquo;Balaklawas&rdquo; gedoop is.Volgens hom was die moordtoneel &ldquo;ge-trample&rdquo; en is een bebloede voetspoor van &rsquo;n polisiebeampte gevind by die deur van die badkamer in die kamer waar Rudi en Martin se lyke gevind is.Kleynhans is ook gedwing om te erken dat enigiemand deur die vensters van die huis kon kom omdat daar geen diefwering was nie.Die vensters was oop.In sy verklaring het Kleynhans ges&ecirc; Henri se asem het na drank geruik toe hy daar opdaag, maar Botha het dit duidelik gemaak dat sy kli&euml;nt dieselfde dag nie positief vir drank of drugs getoets is nie.N&aacute; Kleynhans se kruisverhoor het &rsquo;n security guard wat die aand op die landgoed aan diens was, getuig.Lorenzo Afrika het getuig hy is in charge om die elektriese heining te check. Volgens hom was sy laaste inspeksie 07:00 en daar was geen alarms of vals alarms nie. Hy het vyf keer om die landgoed gegaan en alles was volgens hom fine.&ldquo;Die heining is s&oacute; sensitief, selfs &rsquo;n padda kan dit trigger,&rdquo; het Afrika getuig.