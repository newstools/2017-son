EINDELIK sal die Khoisan-mense in die Oos-Kaap &rsquo;n kans kry om hul griewe oor onder meer eerstenasiestatus en grondbesit te bespreek.D&iacute;t is die besluit wat geneem is nadat Chris Nissen, kommissaris van die Suid-Afrikaanse Menseregtekommissie, die naweek met Khoisan-leiers in die Nelson Mandelabaai vergader het.Die kreet wat soveel Khoisan-mense al vir jare uiter, is volgens hulle nie beantwoord nie. Sommiges voel hulle word totaal uitgesluit in die Grondwet.&ldquo;Laat ek dit beklemtoon &ndash; die Suid-Afrikaanse Menseregtekommissie (MRK) is nie &rsquo;n staatsinrigting nie. Ons is onafhanklik en onpartydig,&rdquo; s&ecirc; Nissen. Hy het in die laat 80&rsquo;s die laaste hoofstuk van sy tesis vir sy meestersgraad geskryf oor die verlies van die sogenaamde Khoikhoi se tradisionele geestelike erfenis.Hy was toe in die Polls&shy;moor-gevangenis weens sy politieke betrokkenheid.Nissen is een van agt kommissarisse en werk meestal in die Wes-Kaap.Hy spesialiseer in sake oor wetstoepassing, die omgewing en natuurlike hulpbronne.Grondeienaarskap vir die Khoisan as eerstenasie-mense is een van die grootste kwessies wat hulle daagliks in die gesig staar. Hulle voel dat hulle nie hul kultuur kan uitleef sonder om grond te besit nie.Dit blyk dat die afwesigheid van eenheid onder verskillende stamme van die Khoisan &rsquo;n faktor is wat dit moeilik maak vir entiteite om hulle as &rsquo;n geheel te adresseer.Die Khoisan sluit in vyf groepe genaamd die San, Griqua, Nama, Korana en die Kaapse Khoi.&ldquo;Moenie die geskiedenis opmaak nie, maar herbou dit. Tel die stukke van die verlede op en sit dit saam sodat jy kan bou aan die toekoms,&rdquo; s&ecirc; Nissen aan die leiers.&ldquo;Die Khoisan het &rsquo;n s&ecirc;ding: &lsquo;As jy nie weet waar jy vandaan kom nie, weet jy nie waarheen jy gaan nie&rsquo;.&rdquo;Een van die Khoi-leiers s&ecirc;: &ldquo;Ons is nie include in die Grondwet nie en dis wat ons seermaak. Dis die eerste keer dat ons in die Oos-Kaap &rsquo;n kans kry om met die kommissie te gesels.&rdquo;Nissen se antwoord is: &ldquo;As daardie grondwet nie die regte van die mense wat uitgelaat is, beskerm nie, dan moet ons dit uitwis.&rdquo;Chief William Human s&ecirc;: &ldquo;Ons beskou onsself as die eerste inheemse mense van Suid-Afrika. Ons kan nie ons culture practice sonder grond nie.&rdquo; Chief Magaret Coetzee is &rsquo;n raadslid vir die Nasionale Khoisanraad (NKR) en s&ecirc; die lede het in 2015 laas vergader.Coetzee meen die regering maak gebruik van &lsquo;duck and dive&rsquo;-strategie&euml;. &ldquo;Die MRK kan nie geregtigheid laat geskied sonder die Khoikhoi se grondbeginsels, wette en ordes nie,&rdquo; s&ecirc; Coetzee.Crawford Fraser, voorsitter van #Colouredness&shy;MustFall-beweging, s&ecirc; daar is besluit dat &rsquo;n provinsiale samekoms van alle Khoi- en San-mense en -leiers gehou gaan word. &ldquo;Ons gaan ook &rsquo;n amptelike openbare verhoor h&ecirc; naby die einde van Junie vanjaar wanneer die MRK terug&shy;kom,&rdquo; s&ecirc; Fraser.