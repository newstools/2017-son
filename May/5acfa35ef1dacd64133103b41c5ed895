MONGAMELI Bobani, uitgesproke onderburgemeester van die Nelson Mandelabaai-metro, het sy koalisievennote daarvan beskuldig dat hulle leuens oor hom versprei.Bobani, die Metro se UDM-leier, se party is &rsquo;n lid van &rsquo;n DA-beheerde koalisie wat die Metro saam met die ACDP en Cope regeer.Athol Trollip, burgemeester, en Bobani stamp reeds sedert Januarie koppe oor verskeie kwessies.In Dinsdag se raadsvergadering het Bobani op twee geleenthede teen items gestem wat deur die koalisie op die agenda geplaas is.N&aacute; die vergadering het Trollip Bobani as &rsquo;n vyand in die koalisiekamp beskryf en die onderburgemeester het op sy beurt ges&ecirc; Trollip is besig om die koalisie dood te maak.Hy het op Vrydag se spesiale raadsvergadering die Metro se begroting vir die 2017/2018-boekjaar ondersteun.Bobani het egter benadruk hy is &rsquo;n lid van die UDM en dat die UDM apart is van die DA.Volgens hom beteken dit dat hulle soms nie met mekaar ooreenstem nie &ldquo;Die UDM was deel van die begrotingsproses en sal seker maak ons doen wat die gemeenskap nodig het. Maar ek is &rsquo;n lid van die koalisie, of sommiges nou daarvan hou of nie,&rdquo; het Bobani afgesluit.