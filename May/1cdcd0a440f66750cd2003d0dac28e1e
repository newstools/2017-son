&rsquo;N VERMEENDE lid van die Goodfellas-bende is in &rsquo;n ernstige toestand in &rsquo;n hospitaal.Dis nadat hy Sondag verskeie kere in Harlequin&shy;straat, Uit&shy;breiding 33, geskiet is.Kol. Priscilla Naidu, &rsquo;n polisiewoordvoerder, s&ecirc; die naam van die 27-ja&shy;rige slagoffer en di&eacute; van die hospitaal word weerhou vir sy veiligheid.Naidu s&ecirc; hy het omstreeks 16:00 na &rsquo;n huiswinkel in die straat gegaan toe vyf mans hom genader het terwyl hy buite gestaan het.Sy s&ecirc; dis toe dat een van die mans op hom bly vuur het.Volgens Naidu is di&eacute; skietvoorval bende&shy;verwant.Die provinsiale ondersoek&shy;eenheid teen bendegeweld ondersoek die voorval.Hierdie is die derde skietvoorval in minder as &rsquo;n week in Uitbreiding 33.Son het vroe&euml;r berig vyf mans is verlede Sater&shy;dag in Mistletoeweg execution style afgehaal.Hul bebloede liggame is in &rsquo;n jaart aangetref. Hulle is bo-op mekaar gestapel.Die volgende dag is Klaas Goliath, die pa van Elgeshwin Goliath, die vermeende leier van die Spotbouers-bende, in dieselfde straat doodgeskiet.Hy was in gesprek met &rsquo;n inwoner toe op hom gevuur is.Hy het in sy kar probeer vlug, maar het so 10 m gevorder voordat hy &rsquo;n lamppaal getref het. Hy is in &rsquo;n hospitaal dood.