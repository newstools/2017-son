POLITIEKE partye het die verkoop van Suid-Afrika se strategiese olievoorraad Vrydag veroordeel – ’n jaar ná die onthulling van die omstrede transaksie. In ’n debat oor die departement van energie se begroting vir 2017/2018, het die ANC, DA, EFF en ACDP oor dié voorval gekla en gesê dit het die land van sy oliereserwes beroof. Die ANC se Fikile Majola, voorsitter van die portefeuljekomitee oor energie, wil die kwessie afhandel en het die minister gevra vir ’n deeglike oorsig oor die “gekompromiteerde uitverkoping” van ons strategiese olie. – Fin24