DIE Metro se burgemeester, Athol Trollip, het gister belowe om teen Vrydag skriftelik te antwoord op die meer as 40 griewe wat gelug is met betrekking tot diens&shy;lewering in die Baaise North&shy;erns. Dit is nadat inwoners in die Northerns, veral Helenvale, Maandag hul stem dik gemaak het oor die krisis in hul gebiede. &rsquo;n Deel van Standfordweg voor Helenvale is geblok met brandende tyres en takke. &rsquo;n Oorlog het Maandag tussen die polisie en inwoners van Helenvale uitgebreek. Soos inwoners klippe en petrolbomme gegooi het, het die polisie met rubber bullets teruggeskiet. Son het vroe&euml;r berig inwoners het ge-moan oor bendegeweld, slegte diens&shy;lewering, en geen werkgeleenthede nie. Trollip het Maandagaand &rsquo;n vergadering met Helenvale-inwoners gehou.&ldquo;Ek gaan nie terug soontoe vir vergaderings as hulle aangaan met tyres brand nie. &ldquo;Hulle het reeds alle griewe bekend gestel en hulle is bewus daarvan dat ek in die proses is om aan antwoorde te werk,&rdquo; het Trollip gisteroggend ges&ecirc;. Volgens Trollip het Maandag se vergadering op &rsquo;n baie konfronterende wyse begin. &ldquo;Dit het goed ge&euml;indig en van die mense het om verskoning gevra vir hul onaanvaarbare gedrag,&rdquo; s&ecirc; Trollip. Intussen was Helenvale se strate in Die Gaat gister doodstil. Gister by Son se besoek in die gebied was daar geen tyres aan die brand nie. Cops het op verskillende plekke in Standfordweg geparkeer en &rsquo;n wakende oog oor Helenvale gehou.