DAAR&rsquo;S eenvoudig net nie geld om 97 plaaskinders na die Ho&euml;rskool &shy;Patensie te vervoer nie.Dit is gister duidelik gemaak in &rsquo;n vergadering wat die Oos-Kaapse LUR vir vervoer, Weziwe Tikana, met die ouers gehad het.Die vergadering is ook deur afgevaardigdes van die Oos-Kaapse onderwysdepartement (OKOD) en die kantoor van die premier, Phumulo Masualle, bygewoon.Daniel Jafta, voorsitter van die skoolbeheerliggaam, s&ecirc; Tikana het verduidelik geld sal op ander plekke gevind moet word om vervoer moontlik te maak.Die skooljaar is reeds vyf maande oud, maar di&eacute; kinders kon weens &rsquo;n tekort aan skoolvervoer nog nie enige klasse bywoon nie.Aanvanklik is aangedui die kinders kwalifiseer nie vir die skoolvervoerprogram nie, maar die meeste woon op plase wat tot 40 km buite die dorp is.Di&eacute; 97 kinders is nuwe leerders van die Ho&euml;rskool Patensie.Dit blyk dat 101 plaaskinders wat reeds by die skool onderrig word, wel vervoer kry.Nadat verskeie vergaderings met die OKOD aangevra is, het die ouers op 22 Mei die skool vir twee dae gesluit.Daarna is tydelike vervoer vir die kinders georganiseer.Di&eacute; vervoer kom egter Vrydag tot &rsquo;n einde.Jafta voeg by die eksamens begin eers Vrydag in alle erns en die ouers sal weer die skool se hekke sluit as daar nie &rsquo;n plan beraam word nie.Khuselwa Rantjie, departementele woordvoerder, het verduidelik die skoolvervoerbegroting is tot sy uiterste gerek.Volgens haar verskaf die departement vervoer aan 77 000 behoeftige leerders regoor die provinsie, maar daar is meer as 100 000 wat vir hulp kwalifiseer.&ldquo;Die 97 Patensie-leerders val nou onder die meer as 30 000 kinders wat ons tans nie kan help nie.&ldquo;Boonop het sommige vervoerverskaffers in die provinsie ook verlede week hul dienste gestaak en maak aanspraak op ho&euml;r tariewe. Dit het ook &rsquo;n impak op die begroting vir skoolvervoer,&rdquo; verduidelik sy.Volgens Rantjie het die ouers onderneem om nie weer die skool te sluit nie, aangesien Tikana nou met Mandla Makupula, LUR vir onderwys, gaan vergader.Sy het &rsquo;n beroep op ouers gedoen om kinders vroeg&shy;tydig by skole in te skryf sodat uitdagings vroeg ge&iuml;dentifiseer kan word.