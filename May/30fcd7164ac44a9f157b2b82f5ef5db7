IGSAAN Mallick (23) het gister &rsquo;n tronkvonnis van agt jaar gekry nadat hy Maandag skuldig bevind is op &rsquo;n klag van die onwettige besit van &rsquo;n vuurwapen. Regter Glen Goosen het Mallick van Gelvandale ook tronkstraf van 12 maande opgel&ecirc; vir die onwettige besit van ammunisie.Di&eacute; vonnisse sal same&shy;lopend uitgedien word. Mallick is Maandag onskuldig bevind op aanklag van moord, poging tot moord, twee aanklagte van die onwettige besit van &rsquo;n vuurwapen en twee klagte van die onwettige besit van ammunisie.Hy is egter skuldig bevind op &rsquo;n ander klag van die onwettige besit van &rsquo;n vuurwapen en die onwettige besit van ammunisie. Goosen het gister met die vonnisoplegging ges&ecirc; die onwettige besit van &rsquo;n vuurwapen is &rsquo;n baie ernstige oortreding waarvoor die oortreder swaar gestraf moet word. Hy meen die onwettige besit van &rsquo;n vuurwapen en ammunisie word gewoonlik met moord, poging tot moord en roof geassosieer.Volgens Goosen is die onwettige besit van &rsquo;n vuurwapen &rsquo;n dryfveer vir gewelddadige gedrag in die gemeenskap. Hy het ook genoem toe die semi-outomatiese polisievuurwapen in Februarie 2016 in Mallick se besit gevind is &ndash; terwyl hy in die middernagtelike ure in Cloetestraat in Gelvandale gestap het &ndash; was dit reeds gelaai en gereed om gebruik te word.Goosen het dit duidelik gestel Mallick moet gevonnis word vir die misdaad wat hy gepleeg het, naamlik deur die polisievuurwapen en ammunisie onwettig in sy besit te h&ecirc; eerder as vir die moontlike misdaad wat hy daarmee sou gepleeg het.Goosen het beklemtoon dat Mallick as 23-jarige die enigste broodwinner van sy familie is. Hy het bygevoeg dinge soos Mallick se skoon misdaadrekord, sy ekonomiese bydrae tot die samelewing en sy jeugdigheid is wesentlike faktore wat die regter laat afwyk van die voorgeskrewe minimum vonnis van 15 jaar tronkstraf.Goosen het ges&ecirc; voornemende oortreders moet weet daar sal ernstig ge-deal word met mense wat hulle skuldig maak aan die onwettige besit van &rsquo;n vuurwapen en ammunisie.Die dag toe die verhoor vroeg in Mei moes begin, het regter Onika van Papendorp sy borgtog teruggetrek.Dit het gevolg omdat hy die naweek voordat die verhoor moes begin, weer ge&shy;arresteer is vir &rsquo;n moord wat op 16 April vanjaar in Gelvandale gepleeg is.AO Khaya Msinelwa, die ondersoekbeampte, het toe getuig die betrokke persoon is 14:00 die betrokke dag geskiet en hy is later die aand 20:00 in die hospitaal oorlede.Volgens Msinelwa het Mallick toe reeds weens die April-moord in die Baaise landdroshof verskyn.