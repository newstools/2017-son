DIE verhoor van &rsquo;n jong man wat na bewering &rsquo;n 79-jarige vrou verkrag en vermoor het, het gister in die Baaise hooggeregshof begin.Sinethemba Nelani (20) van Mandelapark in Uitenhage staan tereg op klagte van moord, verkragting, roof met verswarende omstandighede en huisbraak.Luidens die klagstaat het die slagoffer alleen op Longwood Farm A3, Amanzi, Uitenhage, gewoon. Die slagoffer is by &rsquo;n vorige geleentheid in 2014 ook verkrag en om di&eacute; rede het ene mnr. Jacobs haar gereeld tuis besoek.Op 11 Junie 2016 het die slagoffer re&euml;lings met Jacobs getref om haar dorp toe te neem.Kort n&aacute; 11 Junie is Nelani na die slagoffer se huis. Hy het haar daar gekry.Hy het die vrou aangerand, haar met &rsquo;n skerp voorwerp gesteek en haar van haar selfoon beroof.Nelani het toe die vrou verkrag en haar vir dood gelaat. Op 15 Junie het Nelani re&euml;lings getref om ene Melissa en Esleona te ontmoet.Die drietal is toe na die slagoffer se huis en het &aacute;l haar groceries gevat. &rsquo;n Soektog is gere&euml;l om die slagoffer te probeer vind omdat sy nie in haar huis was nie.Haar lyk is later met beserings &rsquo;n kort afstand van haar buitetoilet aangetref.&rsquo;n Nadoodse ondersoek op die oorledene het aan die lig gebring sy is dood as gevolg van &rsquo;n steekwond in die lewer. Nelani is op 10 Julie in hegtenis geneem.