DIE Kaapse hooggeregshof het Enrico Oetinger Esterhuizen (30) Vrydag ’n tronkvonnis van 90 jaar opgelê. Hy is skuldig bevind aan ses klagte van moord, poging tot moord en die onwettige besit van ’n vuurwapen. Dit hou verband met die hit op drie mense in Desember 2015 in Ocean View. Dit was vermoedelik bendeverwant. Lt.genl. Khombinkosi Jula, Wes-Kaapse polisiehoof, beskou dié vonnis as ’n moraal-booster vir die polisie en ’n oorwinning vir die families van die slagoffers. Hy sê: “Ons sal ons pogings verskerp om die plaag van bendegeweld in die provinsie te bestry.” – SAPD