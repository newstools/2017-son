DIE man van &rsquo;n Ghanese vrou en werknemer van die Verenigde Nasies se Kinderfonds wat meer as twee maande gelede met &rsquo;n uitstappie op Tafelberg vermis geraak het, kan nie bevestig of dit sy vrou se lyk is wat gister op die berg gevind is nie.Chris Nikoi, die man van die vermiste Charlotte Nikoi, het aan &shy;Netwerk24 bevestig hy het probeer om met die polisie in verbinding te tree nadat hy gehoor het van die lyk wat op die berg gekry is.Tafelberg is gister vir besoekers gesluit nadat &rsquo;n lyk die middag op die berg gevind is.Merle Collins, &rsquo;n woordvoerder van Sanparke, het dit bevestig. &ldquo;Die polisie en forensiese ondersoekers is tans op die toneel.&rdquo;Teen gister druktyd was die identiteit van die lyk nog onbekend. Die polisie het ook &rsquo;n deel van die pad na Tafelberg versper. Charlotte (51) het op 21 Maart tydens &rsquo;n staptog saam met haar man op Tafelberg vermis geraak. Charlotte, wat in New York werk, was in Suid-Afrika om haar en haar eggenoot se 22ste huweliksherdenking te vier. &ndash; Eie verslag&shy;gewer