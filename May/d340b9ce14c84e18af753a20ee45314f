DRIE vermeende varkdiewe is die naweek uitgevang toe hulle met die oorblyfsels van &rsquo;n gesteelde vark gevind is.Volgens kapt. Gerda Swart, &rsquo;n polisiewoordvoerder, het op en wakker polisiebeamptes Saterdag&shy;oggend die R102 gepatrolleer. Drie verdagtes is 06:00 in die Thornhill- informele nedersetting tussen Port Elizabeth en Jeffreysbaai in hegtenis geneem.&ldquo;Die verdagtes, wat tussen die ouderdom van 22 en 28 jaar is, is gevind in besit van die vark se oorblyfsels. &ldquo;Inligting is opgevolg en die wettige eienaar is opgespoor,&rdquo; s&ecirc; Swart.Die verdagtes sal na verwagting vandag verskyn in die Patensie-landdroshof op aanklag van veediefstal.Die SAPD se Humansdorp cluster, brig. John Lebok, het die lede geprys vir die suksesvolle inhegtenisname. &ldquo;Die lede van die veediefstaleenheid sal hul strategie&euml; verskerp om seker te maak dat diegene wat betrokke is by veediefstal, vervolg word,&rdquo; s&ecirc; Lebok.