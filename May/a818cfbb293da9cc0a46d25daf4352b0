&rsquo;N VROU in Suid-Afrika word elke agt uur deur haar intimate partner vermoor.D&iacute;t was die getuienis van dr. Lillian Artz in die Kaapse hooggeregshof.Sy is &rsquo;n deskundige in gesinsgeweld en hoekom slagoffers nie hul mans verlaat nie en ook klagte terugtrek.Artz het getuig ter verswaring van vonnis in die moordverhoor van Steve Bastiaan.Regter Kate Savage het hom op 4 Mei skuldig bevind aan die grusame en skokkende moord op sy vrou, &shy;Belinda.Sy het sy weergawe van wat op 20 en 21 Junie 2015 sou gebeur het, as vergesog, gefabriseerd, absurd en ver van die waarheid beskryf.Belinda is in Augustus 2015 in &rsquo;n hospitaal dood weens die beserings wat sy opgedoen het.Sy het breinskade opgedoen en is so erg aangerand dat haar regteroog uitge-pop het.In 2009 is 2 363 vroue van 14 jaar en ouer vermoor. Onder hulle is 1 024 deur hul partners vermoor.Belinda het vir twee beskermingsbevele aansoek gedoen. Een in 2006 en weer in 2010.Dreigemente deur Steve om haar en haar kinders leed aan te doen, word verskeie kere in albei aansoeke genoem.Belinda het ook genoem dat sy bang is vir Steve.Nie een van die twee aansoeke is egter deurgevoer nie.Volgens Artz dui haar navorsing daarop dat vroue net wil h&ecirc; die geweld en beherende gedrag moet stop. Hulle wil nie noodwendig die verhouding verbreek nie.&ldquo;Selfs in verhoudings waar daar geen geweld is nie, maar net nie meer liefde nie, is dit moeilik om die verhouding te verbreek.&ldquo;Bekommernis oor die kinders en finansies, asook die aspek van better the &shy;devil you know, speel &rsquo;n groot rol,&rdquo; s&ecirc; Artz.Internasionale navorsing dui daarop dat om &rsquo;n gewelddadige verhouding te verbreek, &rsquo;n &ldquo;proses&rdquo; is.Dit dui ook daarop dat om die verhouding te be&euml;indig, nie noodwendig die geweld gaan stop nie.Tot 50% van vroue verlaat hul gewelddadige partners en gaan dan terug na hulle.Dit vat ook vroue gemiddeld tien jaar om hul gewelddadige partners te los.Amper 50% van vroue wat mishandel word, word met die dood gedreig.Artz het ook verduidelik dat in 36% van gevalle waar die mishandeling gerapporteer is, het dit afgeneem.Die saak is tot 20 Junie uitgestel.