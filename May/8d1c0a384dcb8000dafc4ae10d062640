HEIDELBERG. &ndash; Die humeure het Maandag behoorlik hier vlam gevat toe nagenoeg 50 ontstoke inwoners hul jare lange frustrasies oor die behuisingskwessie teenoor Bongikosi Madikizela, die provinsiale minister van menslike nedersettings, uitgespreek het.Verskeie plaaslike raads&shy;lede onder wie Grant Riddles, Hessequa se burgemeester, Andrew Stroebel, Hessequa se speaker, en Dennis Joseph, DA-LPP, asook provinsiale en plaaslike regeringsamptenare, het die verrigtinge bygewoon. Di&eacute; uitbarsting het gevolg nadat Madikizela besluit het om die vergadering summier af te sluit sonder om die regte kwelpunte van die ontevredenes behoorlik te pak. Di&eacute; vergadering is bel&ecirc; om terugvoer aan die nagenoeg 200 inwoners te gee n&aacute; Maidikizela se besoek einde Januarie. Van die ontevredenes beskuldig twee plaaslike amptenare daarvan dat hulle mense van buite Heidelberg voorkeur gegee het met die toekenning van die 122 huise wat onlangs voltooi is.Daar word ook beweer dat di&eacute; amptenare skape ontvang het om plaaswerkers voorkeur te gee met die toekenning van huise. Cilla Hunter het duidelik haar ontevredenheid uitgespreek omdat Madikizela nie ingegaan het op al hul klagtes nie. Volgens Hunter het sy ook e-posse aan Madikizela se kantoor gestuur. &rsquo;n Beampte het geantwoord, maar daar is niks aan haar lys klagtes gedoen nie. Madikizela het die ontevredenes beloof dat hy hul griewe sal laat ondersoek. Intussen het Joseph &rsquo;n vergadering vir Sondag bel&ecirc;.