HAAI, Sonlanders! Vandag plaas ons weer &rsquo;n lekkerlees-verhaal uit die pen van Nicolette Fouldien. Dit handel oor &rsquo;n vrou wat swaarkry onder &rsquo;n tikkop-man. En dit kos &rsquo;n dapper liefdesdaad van haar seun om haar o&euml; te laat oopgaan. Sy noem dit Vir Ma . Geniet dit...&lsquo;EN WAARHEEN is jy so vroegoggend op pad?&rdquo; Ricky skrik toe sy ma se stem so skielik agter hom opklink.Hul o&euml; hou mekaar net vlugtig gevange. Hy kan nie langer in die gekneusde gesig met die persblou geswelde o&euml; kyk nie. Trane wel in syne op en hy sukkel om verby die knop in sy keel te praat. &ldquo;Ek het gisteraand my jacket by Roy vergeet, Ma. Ek gaan dit gou haal.&rdquo;&ldquo;Jy beter! Jy sien hoe sukkel ek om klere aan jou lyf te kry!&rdquo;Chantel probeer streng klink, terwyl sy hard probeer om die pyn in haar binneste weg te steek. Sy staan oor die onderdeur en kyk die figuur van haar sestien&shy;jarige seun met hartseer in haar hart agterna. Eintlik is hy nie regtig meer &rsquo;n kind nie. Die lewe het hom oud voor sy tyd gemaak. Alles haar skuld! Haar man het haar tien jaar gelede ontval en haar alleen gelos met die sesjarige Ricky. Hy het darem &rsquo;n goeie polis gehad en die Hop-huisie in Uitsig was &rsquo;n liefdevolle tuiste. Hulle het goed reggekom. Totdat sy Hennie ontmoet het!Sy het gedog hy sal &rsquo;n goeie vaderfiguur vir Ricky wees. Sy was blind van verliefheid en toe sy haar o&euml; uitvee, het sy hier gesit. In &rsquo;n sinkhok in Riemvasmaak! Haar huis en besittings alles verkoop! Alles wat sy en Attie in hul sewe jaar van huwelikslewe bymekaargemaak het. Verkoop om Hennie se tik-habit te voed. Die arme Ricky moet gedurig aanskou hoe sy aangerand en be&shy;ledig word. Die paar keer dat hy haar probeer beskerm het, is hyself so erg deur Hennie aangerand dat hy uit die skool moes bly. Vrydae moet sy net so haar weeklikse pay vir Hennie afgee. Gelukkig bring sy darem elke dag &rsquo;n bak oorskietkos van die eetplek af waar sy werk. Soms help sy sommer haarself vanuit die dromme waarin die kos gegooi word, voordat dit weggeneem word vir varkkos. Dis wat Hennie van haar gemaak het. &rsquo;n Eens ordentlike vrou wat nou varkkos moet eet!Die huil laat haar seer liggaam sporadies ruk. Sy is so magteloos om die mishandeling te stop. Gisteraand moes sy weereens onder Hennie se genadelose vuiste deurloop. Sy geld was op en sy het niks meer gehad om hom te bied nie. Hy het alles uit die kaste gegooi, op soek na iets om te verkoop.Met die geruk het die klerekas omgetuimel en die sakkie met haar trouringe wat sy al jare lank onder een van die laaie versteek, het losgekom en saam met haar onderklere voor sy voete beland. Sy het met al haar mag probeer om haar kosbaarste besitting van hom af te neem, maar hy was te sterk. Die ringe is al wat sy nog van haar geliefde &shy;Attie oorgehad het. Nou is dit vir &rsquo;n gram tik verkoop aan die naaste smokkelaar.Boonop is dit vandag Moedersdag, maar watse moeder is sy as sy haar kind so in die steek gelaat het?Ricky stap tussen die aanmekaar gerygde sinkhokkies deur. Sy hart is bitter seer. Soos altyd het hy alles gehoor wat gisteraand tussen sy ma en Hennie gebeur het. Die magtelose woede het in hom opgewel, maar hy kon sy ma nie help nie. Hy weet van die ringe en hoeveel betekenis dit vir sy ma het. Hennie is &rsquo;n vark wat nie verdien om in hul lewe te wees nie. Hy draai in &rsquo;n nou stegie af en stap verby &rsquo;n groot sinkhok. Dis nog vroeg, maar die mense rumoer en suip op Troubles se smokkeljaart. Ricky gaan staan stil en hou die mense dop. Hy sien Troubles en van sy manne is druk besig om le&euml; bierkratte in sy bakkie te laai. Hulle gaan waarskynlik volmaak. Hy staan verskuil agter &rsquo;n sinkplaatheining en wag totdat die bakkie ry voordat hy weer begin beweeg. Hy en ou Troubles se seun was op &rsquo;n tyd vriende. Hy weet waar Troubles se kamer is. Stilletjies beweeg hy agter om die groot shack. Ricky weet, Troubles se vrou en Sipho is soos gewoonlik kerk toe. Hy kry die kamervenstertjie sonder moeite oop. Hy sukkel sy lenige lyf deur die nou spasie en val hom byna katswink op die vloer. Hy hou gespanne sy asem op. Hy weet Troubles het &rsquo;n paar wagte wat by die huis agterbly. Hy wag totdat hy seker is alles is nog oukei voordat hy saggies regop kom en na die TV-kas sluip. Hy weet van die netjiese uit&shy;gesnyde plastiek langs die kant van die uitgeholde TV. Troubles se geheime wegsteekplek. Hy trek die TV vorentoe en plaas dit versigtig op die vloer neer.Sy vingers voel tot hy die kraak kry en druk dan tot die harde plastiek meegee. Hy kry die kissie beet en haal dit uit die opening.Sy ma se ringe l&ecirc; blink bo-op die ander juwele. &ldquo;Chantel ... Chantel! Kom dadelik!&rdquo; Chantel skrik uit haar mymeringe op toe &rsquo;n vrouestem skril en histeries na haar roep.&ldquo;Wat is dit?&rdquo; Vra sy angstig toe sy buite voor &rsquo;n groepie vroue staan.&ldquo;Dis jou klong! Troubles se mense is besig met &rsquo;n boendoehof! Jou klong het glo by sy shack ingebreek. Kom!&rdquo; Chantel klem haar kamerjas styf om haar gekneusde lyf en begin hardloop!My kind! Oe, Jirre! God wees my genadig! Sy kry hom in &rsquo;n plas bloed l&ecirc;. Gelukkig is die polisie reeds op die toneel en sy hoor dankbaar die geloei van die ambulans se sirenes! &ldquo;My kind! Wat het gebeur?&rdquo;Sy kniel by die stukkende liggaam en streel oor sy bebloede wange. Verbaas sien sy die glimlag op sy gesig.&ldquo;Ek sal oukei wees, Ma. Moenie worry nie.&rdquo;Onwillig maak sy plek vir die ambulanspersoneel wat vinnig met hom werk en in die ambulans laai. &ldquo;Gaan my kind oukei wees?&rdquo; Vra sy angstig en die ambulansman knik bemoedigend.&ldquo;Ja, Mevrou. Hy is gelukkig. Die polisie was gou op die toneel. U moet egter saam kom, asseblief?&rdquo;Sy knik en klim in. Gaan sit regoor haar seun en glimlag gerusstellend vir hom. Hy reik na haar hand en sy staar verbaas na die ringe in sy palm. Trane vul haar o?.&ldquo;Gese&euml;nde Moedersdag, Ma...&rdquo;Chantel kan nie verby die knop in haar keel praat nie, maar haar o&euml; sein die boodskap.Dis nou finaal verby tussen haar en Hennie ...En &rsquo;n nuwe begin wag vir haar en haar seun.Wat dink jy van hierdie storie? Enige voorstelle? SMS na 32369