&rsquo;N MAN (23) van Vastrap is oor die naweek in Arcadia doodgeskiet en twee van sy vriende is in dieselfde voorval beseer.Kol. Priscilla Naidu, &rsquo;n polisiewoordvoerder, s&ecirc; die skietery Saterdag kom nadat daar &rsquo;n rusie vroe&euml;r tussen &rsquo;n groep mans (omstreeks 23:45) in Jennikerstraat was.&rsquo;n Jong man, Donovan Dawson (23), is noodlottig in die gesig gewond. Naidu s&ecirc; Dawson was deel van &rsquo;n groep van drie mans. Hulle het motorkarprobleme ondervind en hul voertuig het in Jennikerstraat gaan staan.&ldquo;Terwyl die drie mans aan die voertuig gewerk het, het &rsquo;n ander groep mans by &rsquo;n huis uitgestap en na bewering met die drie begin skoor soek.&ldquo;Dawson is in gesig geskiet. Albei sy vriende van 22 jaar en 28 jaar oud is gewond &ndash; een in die bors en die ander een in die been.&rdquo;Die verdagtes het in &rsquo;n VW Golf van die toneel weggery. &ldquo;Die bogenoemde saak is nie bendeverwant nie, maar die provinsiale bende-eenheid sal die saak hanteer.&rdquo;Die polisie ondersoek &rsquo;n saak van moord en poging tot moord.Intussen het Brenhan Metune, distrikshoof van die Metro se nooddienste, n&oacute;g &rsquo;n skietvoorval in Gelvandale bevestig.Volgens Metune is &rsquo;n 22-jarige man Saterdag in Martinstraat in die been geskiet. Verder het Naidu n&oacute;g &rsquo;n poging tot moord in Helenvale bevestig. Die voorval het Saterdag 14:45 plaasgevind. &ldquo;Die klaer (33) het in Ibexstraat geloop toe &rsquo;n trok met twee mans vir haar gestop het. &rsquo;n Stryery tussen die vrou en een van die mans het daarna ontstaan.&rdquo; Naidu s&ecirc; die verdagte is bekend aan die klaer. &ldquo;Die verdagte het &rsquo;n vuurwapen uitgepluk en skote is in die vrou se rigting afgevuur. Sy (klaer) is ongedeerd.&rdquo; Naidu bevestig die voorval hou verband met &rsquo;n persoonlike saak tussen die klaer en die verdagte.&ldquo;Dit is nie bendeverwant nie en die polisie ondersoek &rsquo;n poging tot moord-saak.&rdquo;Intussen bevestig die Bethelsdorp-gemeenskapspolisi&euml;ringsforum (GPF) die atmosfeer in die omgewing van Uitbreiding 33 is steeds baie gespanne.Dit kom nadat vyf mans verlede naweek execution-style binne-in &rsquo;n shack in die area doodgeskiet is. Klaas Goliath, pa van die vermeende Spotbouer-bendeleier, Elgeshwin Goliath, is in &rsquo;n ander voorval doodgeskiet. Die GPF s&ecirc; dat taxi&rsquo;s in die area nou weier om by areas soos Uitbreiding 33 en 32 in te ry. &ldquo;Mense word nou by die 31-crossing afgelaai en dan moet hulle van daar huis toe loop.&ldquo;Almal is te bang om daardeur te loop weens die skietery,&rdquo; verduidelik Goliath.