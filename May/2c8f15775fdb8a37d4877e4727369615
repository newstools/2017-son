DIE beligting was die sentrale punt waaroor gister se kruisondervraging gegaan het in die moordverhoor van drie jong mans wat na bewering vier mense by &rsquo;n tavern in Arcadia doodgeskiet het.Die skietvoorval by Oosthuizenstraat 78 het op 30 Januarie 2016 gebeur.Randall Calvert, Trenly Dickerson en Sherwin Joseph staan tereg op vier klagte van moord en sewe van poging tot moord, asook klagte van die onwettige besit van &rsquo;n vuurwapen en die onwettige besit van ammunisie.&rsquo;n Staatsgetuie in &rsquo;n koe&euml;lvaste baadjie het gister getuig hy het die drie beskuldigdes agterop &rsquo;n Corsa-bakkie onmiddellik ge&iuml;dentifiseer toe die bakkie voor die tavern stilgehou het. &ldquo;Ek het toe al gesien hulle het guns. Ek het Randall gesien skiet.&rdquo;Dickersen se law&shy;yer, Elsabeth The&shy;ron, het toe aan die getuie voorgehou die vorige staatsgetuie het getuig hy kon nie sien wie agterop die bakkie was nie omdat dit te donker was.Hierop het die getuie ges&ecirc; die ander getuie het agter &rsquo;n pilaar gesit. Theron het toe ges&ecirc; die vorige getuie het niks ges&ecirc; van &rsquo;n pilaar wat sy sig belemmer het nie. Volgens Theron lui die verklaring van &rsquo;n ander getuie wat by die tavern woon, dat die straat sleg belig is weens &rsquo;n stukkende straatlig. Sy s&ecirc; volgens hom is die res van Oosthuizenstraat matig belig.Theron het die staatsgetuie gelei om te getuig hy&rsquo;t staatgemaak op die tavern en garage se beligting om die beskuldigdes te identifiseer. Sy het uitgewys hy&rsquo;t in sy verklaring van 31 Januarie 2016 net ges&ecirc; hy kon hulle sien vanwe&euml; &rsquo;n straatlig.Die getuie hou egter vol hy het in sy verklaring ook melding gemaak van die ander ligbronne.