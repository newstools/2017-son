BRIG. Hansia Hansraj was gister in die Kaapse hooggeregshof verbaas om te hoor dat die grief wat sy teen &rsquo;n cop ingestel het, toe wel opgevolg is.Hansraj, &rsquo;n staatsgetuie, het vroe&euml;r getuig dat daar niks van haar griewe van viktimisasie en intimidasie teen voormalige senior polisiebeamptes gekom het nie.Saleem Halday, die regsverteenwoordiger van &shy;Darius van der Ross, een van die voormalige top cops teen wie Hansraj &rsquo;n grief aanhangig gemaak het, het gister getoon dat die grief wel opgevolg is.&ldquo;Ek is nooit daarvan ingelig nie. Ek is verbaas. Ek sal &rsquo;n arbeidsproses begin,&rdquo; het Hansraj ges&ecirc;.Volgens die bewyse voor die hof is Van der Ross vrygespreek van die grief.Van der Ross, Arno &shy;Lamoer, die voormalige provinsiale polisiehoof, en die ander voormalige top cops Kollindren Kollin Govender en sy vrou, Sharon &shy;Govender, is aangekla van korrupsie, regsverydeling, rampokkery en omkopery.Mohamed &shy;Dawjee, &rsquo;n sakeman, is die nommer 1-beskuldigde in di&eacute; saak.&ldquo;Jy het die hof mislei. Jy wou wraak neem. Jy het &rsquo;n motief gehad,&rdquo; het Halday aan Hansraj ges&ecirc;.&ldquo;Dit is j&oacute;&uacute; opinie,&rdquo; het Hansraj ges&ecirc;.Halday het ook aan Hansraj uitgewys dat sy haarself weerspreek het toe sy aan die hof ges&ecirc; het dat sy Van der Ross nie vertrou het nie. Hy was haar polisiegroephoof toe sy in 2012 die bevelvoerder by die Goodwood-polisiestasie was.&ldquo;Jy het op rekord ges&ecirc; dat jy hom vertrou het in daardie stadium toe jy hom gevra het om &rsquo;n vergadering te re&euml;l met Lamoer.&ldquo;Nou s&ecirc; jy dat jy hom nie vertrou het nie. Jy het hom nog vertrou voordat jy met jou ondersoek begin het,&rdquo; het Halday ges&ecirc;.Hansraj het &rsquo;n ondersoek gelas na Dawjee se verhouding met die top cops.&ldquo;Ek het hom vertrou om die vergadering met Lamoer te re&euml;l. &ldquo;Ek vertrou nie baie mense in die lewe nie. En ek vertrou nie vir Van der Ross nie,&rdquo; het Hansraj ges&ecirc;.&ldquo;Jy het die hof mislei,&rdquo; het Halday ges&ecirc;.Halday het ook ges&ecirc; dat Van der Ross nie aanstoot geneem het toe Dawjee hom &rsquo;n &ldquo;Boesman&rdquo; genoem het nie. &ldquo;My kli&euml;nt is &rsquo;n baie trotse Boesman en behoort aan die Obikwa-stam,&rdquo; het Halday ges&ecirc;.&ldquo;Baie individue neem aanstoot van die term en vind dit skadelik,&rdquo; het Hansraj aangevoer. Hansraj het vroe&euml;r getuig dat dit nie vir haar reg was toe Dawjee na Van der Ross as &rsquo;n Boesman verwys het nie.