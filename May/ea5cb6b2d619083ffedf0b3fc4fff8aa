&ldquo;ONS gaan die skool se hekke toe hou totdat die Wes-Kaapse onderwysdepartement (WKOD) iets drasties doen oor ons kinders se veiligheid.&rdquo; S&oacute; s&ecirc; die ouers van leerders van die Laerskool Hillwood en Prim&ecirc;re Skool Levana in Lavender Hill. Dit kom n&aacute; verskeie bendeverwante skietvoorvalle hierdie week in skoolure buite di&eacute; skole se persele.Son verneem by onnies die helfte van die leerders van Hillwood het Maandag by die huis gebly omdat die skote al voor skooltyd begin het. Hul skool is regoor die oop stuk veld gele&euml; waar die meeste van die skietery plaasvind.Gister het die bestuur van albei skole &rsquo;n spoedvergadering gehou nadat n&oacute;g skote net n&aacute; 09:00 afgevuur is.Volgens die onnies is hulle en die leerders erg getraumatiseer.Volgens Orcillia Powell, &rsquo;n onnie van Hillwood, is d&iacute;t nie &rsquo;n nuwe probleem nie.Powell het ges&ecirc;: &ldquo;Laas jaar het ons dieselfde probleem gehad en ons het met Debbie Sch&auml;fer (die Wes-Kaapse minister van onderwys) daaroor gepraat.&ldquo;Dis nou &rsquo;n jaar later en niks is nog gedoen nie ... &ldquo;Die WKOD is nie oor sy kinders se veiligheid besorg nie. Dieselfde geld vir die onderwysers se welstand.&rdquo;Powell het bygevoeg een onnie is in die hospitaal opgeneem nadat sy &rsquo;n ligte beroerte gehad het.Twee ander onnies is siek afgeboek, want hulle kan nie meer die stres hanteer nie, het Powell ges&ecirc;.Hillwood se hoof, Gavin Alkana, en Levana se skoolhoof, Andr&eacute; Lamprecht, het ook &rsquo;n beroep op die WKOD gedoen om op te tree.Son het die vergadering bygewoon waarop die ouers besluit het om weens veiligheidsredes die onderrig by die skole op te skort.Die ouers is toegelaat om hul kinders vroeg by die skool te gaan haal.Adrian van Colee, &rsquo;n ouer, het ges&ecirc;: &ldquo;Dis tyd dat ons as ouers opstaan en s&ecirc; genoeg is genoeg.&ldquo;Ons gaan die skool se hekke toe hou totdat die departement iets drasties doen omtrent ons kinders se veiligheid.&rdquo;N&oacute;g &rsquo;n ouer, Esmeralda de Klerk, het ges&ecirc;: &ldquo;Ons as ouers is self getraumatiseer. Die majority van ons staan 100% agter ons kinders.&rdquo;Volgens Sch&auml;fer se woord voerder, Jessica Shelver, weet hulle van die skietvoorvalle wat onlangs rondom die skool voorgekom het. Shelver het ges&ecirc;: &ldquo;In tye van bende-onrus roep ons die SAPD in om hul sigbaarheid en patrollies rondom ons skole en gemeenskappe te verskerp.&ldquo;Ons is baie besorg oor die impak wat die skietery op ons leerders en onder&shy;wysers het.&rdquo;Volgens Shelver het die SAPD die WKOD verseker hy gaan sy eenheid vir openbare orde ontplooi en die Stad Kaapstad het sy stabiliseringseenheid ingespan.