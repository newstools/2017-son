Beste Bruno Ek is op 05/10/77 gebore. Toe my pa nog geleef het, het hy altyd ges&ecirc; as my ma sterf, is dit my huis.Ek is al kind wat my pa by my ma het, die ander drie is nie my pa se kinders nie.My ma s&ecirc; sy gaan die huis op my naam sit, maar dit voel vir my of dit nie gaan gebeur nie, want ek kry die gevoel my ma en die ander kinders konkel agter my rug.En hulle bly nie by my ma se huis nie, net ek bly daar.Nou voel dit vir my, my suster wil laat my ma die huis op haar of haar seun se naam sit, maar ek is nie seker nie.Dit voel so vir my hulle sorg nie eens vir my ma nie, ek moet alleen vir haar sorg.Wat hou die toekoms vir my in? &ndash; Anoniem Jy is onder die Westerse teken van die Weegskaal gebore en onder die Oosterse teken van die Slang.Die Slang word as &rsquo;n baie lucky teken gesien in die Ooste, maar in die Jaar van die Haan is dit glad nie lekker vir die Slang nie, want die Haan skop hom.Die Weegskaal kan ook baie emosioneel wees.So, hierdie jaar is dit maar moeilik vir jou.In die laaste deel van die brief klink dit asof jy &rsquo;n sakekontrak met jou ma aanhet eerder as onvoorwaardelike liefde.Jy kyk agter haar en daarom voel jy geregtig op die huis.Ek gaan nie vir jou jok deur te s&ecirc; as jy meer liefdevol teenoor jou ma is, gaan jy die huis kry nie.Dit is onwaar.Jy kan regshulp inwin om uit te vind of jy &rsquo;n been het om op te staan ten opsigte van die huis, want dit klink vir my asof dit &rsquo;n hoors&ecirc;-saak is.Die huis is in jou ma se naam en sy gaan nog lank leef. Dit is dus haar goeie reg om te maak soos sy wil met die huis.Ek sien sy gaan in die boedel s&ecirc; die huis moet verkoop word en dat die winste tussen die kinders verdeel moet word.Wat ek eintlik vir jou wil s&ecirc;, is jy moet die kommer oor die huis heeltemal in God se hande plaas.Die negatiewe gedagtes blokkeer alle geluk wat na jou kant toe wil kom.As jy die ding in God se hande plaas, sal jy rustigheid vind en dan sal jou verhouding met jou ma en die ander kinders baie gelukkiger en beter wees.