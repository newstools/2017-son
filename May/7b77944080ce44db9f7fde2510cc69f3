MANCHESTER. &ndash; Altesame 22 mense het gesterf nadat &rsquo;n bom hier by &rsquo;n konsert van die sangeres Ariana Grande ontplof het.Altesaam 59 ander mense is Maandagaand omstreeks halfelf beseer in die ontploffing pas n&aacute; afloop van die konsert. Gistermiddag is &rsquo;n 23-jarige man wat met die ontploffing verbind word naby die Chorlton-gebied gearresteer. Die terreurgroep Isis het intussen verantwoordelikheid vir die ontploffing aanvaar.Die Britse koerant The Guard&shy;ian het berig die polisie het vasgestel dat die aanvaller self dood is nadat hy die tuisgemaakte ploftoestel in die portaal van die konsertsaal ge&shy;aktiveer het.Grande, &rsquo;n Amerikaanse popsangeres, is veral onder jonger kinders en tieners gewild. Die aanval het in chaos ontaard met &rsquo;n menigte kinders wat in die geweld van die ontploffing van hul ouers geskei is. Baie mense moes vir skrapnel-wonde behandel word. Een van die oorledenes was &rsquo;n tienermeisie, Georgina Callander. Sy het glo lank voor die konsert al daarna uitgesien.Die aanval op die Britse publiek is die ergste die afgelope dekade.The Sun het berig die Britse eerste minister, Theresa May, het die aanval as sieklike lafhartigheid in di e ergste graad beskryf .