AS DIE gekombineerde vlakke van die Nelson Mandelabaai-metro se vyf hoofdamme met net nog 0,24% daal, tree baie streng waterbeperkings in werking.Die Metro het gister bevestig die gekombineerde watervlakke van die vyf hoofdamme &ndash; Kouga, Impofu, Loerie, Churchill en Groendal &ndash; is nou 40,24%.Athol Trollip, burgemeester, het verlede maand ges&ecirc; wanneer die damvlakke onder 40% daal, sal die inwoners aansienlik meer vir water moet betaal. Hy het verduidelik die laaste 10% van enige dam se water is onbruikbaar. Die gekombineerde watervlakke is dus in werklikheid net 30,24%.Die Churchill-dam se watervlak is nou net meer as 15% en die water sal dus binnekort onbruikbaar wees.Die departement van water en sanitasie het die munisipaliteit verlede jaar opdrag gegee om die waterverbruik met 15% te verminder. Trollip het voorheen ges&ecirc; die departement dreig om die Metro se watertoevoer af te sny as die waterverbruik nie met 20% per maand afneem nie. Die mayor s&ecirc; di&eacute; teiken is onder die huidige toestande nie haalbaar nie.Die munisipaliteit maak vooruitgang deur waterlekkasies so spoedig moontlik te identifiseer, maar dit is nie genoeg om die droogtesituasie te verlig nie. Trollip het verlede week ges&ecirc; die Metro het die afgelope agt maande ongeveer 15 miljoen F water bespaar deur waterverliese te takel.In die vorige boekjaar het ongeveer 37% van die Metro se water weens onder meer lekkasies verlore gegaan.&ldquo;Oor die afgelope agt maande het die syfer tot onder 31,3% gedaal,&rdquo; het Trollip verduidelikTen spyte hiervan is daar steeds &rsquo;n lekkasie waaruit megaliters vloei naby die Coega-nywerheidsontwikkelingsone.Dit is n&aacute; meer as &rsquo;n jaar nog nie herstel nie. Annette Lovemore, burgemeesterskomiteelid vir infrastruktuur, ingenieurswese en energie, het verlede week ges&ecirc; &rsquo;n nuwe kontrakteur moes aangestel word.&ldquo;Wanneer die herstelwerk gedoen word, sal die hele Coega-nywerheidsontwikkelingsone en -hawe sonder water wees totdat die werk voltooi is,&rdquo; het sy bevestig.