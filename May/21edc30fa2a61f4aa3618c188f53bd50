NIE eens 7de Laan , Suidooster of The Queen se teksskrywers kan so juicy skryf soos wat Buhle Mkhize, min. Malusi Gigaba se voormalige nyatsi, die Twittersfeer di&eacute; week met haar twiets laat vlamvat het nie.Haibo! Hul versuurde verhouding klink soos &rsquo;n soapie, maar sy gewese jolmeid beweer dit is &ldquo;The Days of Their Lives&rdquo;. Buhle se Twitter followers het in &rsquo;n dag van &rsquo;n paar nuuskierige agies tot meer as 14 000 gespring. Sy&rsquo;t meer files in haar arsenaal as Commander-in-Chief Julius Malema van die EFF oor die ANC.Wat Julius nie weet van die sondes van die ANC nie, moet nog gepleeg word. Dis juis hy wat ons soos &rsquo;n wafferse profeet gewaarsku het dat Gigaba, Mrs. Norma Gigabyte en Buhle se verhouding &rsquo;n opskudding gaan veroorsaak. Di&eacute; week het die vagevuur soos &rsquo;n PowerPoint presentation gelyk &ndash; kompleet met blou slides en wit skrif. Sy bedsake het na sy eerste vraag-en-antwoord-sessie aan die finansi&euml;le komitee in die parlement oorgespoel. LP&rsquo;s wou weet waarom sy vrou hom onlangs na Amerika vergesel het terwyl hy moes werk.Norma het glo haar high life en shopping sprees &ldquo;op vakansie&rdquo; op Istagram ge-post. Het die belastingbetaler vir alles betaal?Hy moes verduidelik hoe hy die SA ekonomie sal red en moes vure doodslaan oor die uitsprake van prof. Chris Malikane, sy adviseur, wat hom &aacute;l meer hoofbrekens besorg. En nou is Buhle weer op sy radar. Gigaba en Mkhize het al in 2015-2016 &rsquo;n twar &ndash; Twitter-oorlog &ndash; gevoer. Sy en Norma het mekaar al lelik op Twitter en Instagram deur die modder gesleep.Norma het di&eacute; week in &rsquo;n TV-onderhoud ou koeie uit die sloot gegrawe. Buhle wou haar kant van die saak op rekord stel. Haar troetelnaampie vir Malusi is Mpandlomz en sy vra waarom sy verguis word oor sy &rsquo;n swart padda gesoen het. Sy noem Norma &ldquo;Homo naledi&rdquo; en s&ecirc; sy is moeg daarvoor dat Mrs. Gigabyte impliseer sy is &rsquo;n prossie.Buhle skryf oor Malusi se begeerte om president te word, dat sy snappy outfits haar toedoen is (sy is &rsquo;n stylist) en dat sy vrou net diplomas agter haar naam het en g&rsquo;n &ldquo;IT specialist&rdquo; is soos sy beweer nie. Malusi het glo gepiemp sy was in &rsquo;n finishing school. Buhle het alles ge-file, screengrabs van boodskappe geneem en daar is selfs &rsquo;n video. Sy&rsquo;t reeds gesinspeel hulle het al in &rsquo;n Gupta jet gekuier. Dit was &rsquo;n privaat trippie van Johannesburg na Durban en sy bevraagteken sy eerlikheid omdat hy ontken hy&rsquo;t die Guptas al ontmoet. Daar is n&oacute;g juicy stukke, soos die Mauritius trip in December, hoe sy en Malusi op sy honey-maan ge-chat het. &ldquo;Our June 2 three-way conversation is still safely on tape,&rdquo; twiet sy (ook aan Norma).Norma het twee seuns by Malusi. Sy voel sy affair is karma, want sy was sy nyatsi toe hy getroud was. Die wiel draai baie vinnig vir ons Mr. InstaMinister.Lesse vir jolbokke op Moedersdag: Jou nyatsi sal jou altyd brand. &rsquo;n Ou sal sy vrou met sy stukkie bespreek, maar nie sy vrou van sy side-chick vertel nie. En &ldquo;hell hath no fury like a woman scorned&rdquo;.LYNETTE FRANCIS, aanbieder van die aktualiteitsprogram Fokus op SABC2 en die geselsprogram Praat Saam op RSG, gee haar indrukke oor die mense wat op haar pad kom en die onder&shy;werpe waaroor hulle gesels.