DIE slagordes in die DA is opgestel omdat belangegroepe met uiteenlopende agtergronde binne di&eacute; party mekaar takel in &rsquo;n poging om hul belange binne en buite partystrukture te bevorder. Die hoofoorsaak daarvoor is dat die DA deesdae Suid-Afrikaners van diverse agtergronde en uiteenlopende ideologie&euml; trek. Dis deur die veranderende politieke en ekonomiese opset en die ongewilde Zuma/Nkandla-faktor in die ANC op die DA afgedwing. Iets wat die DA met sy onervare leier, Mmusi Maimane, moeilik en slordig hanteer. Di&eacute; party se koukus vaar ook nie beter nie. Die DA se parlement&ecirc;re skadukabinet is gelaai met jong wit Engelse mans met grade van die Ikeys en Wits. Saam het hulle baie intellektuele kapitaal &ndash; maar intellektuele vermo&euml;ns moet met politieke ervaring aangevul word. Dis hier waar die ANC die DA uitboender. Die ANC het in die kabinet, sy koukus en die nasionale uitvoerende komitee politieke swaargewigte met ervaring in sleutelsektore soos die mynbedryf en onderwys. Hier skiet die DA te kort. In die DA se gejaag van ? (neo)liberale na sosiaal demokratiese party vervreem hy sy tradisionele kiesers. Goed, kom ons erken. Vir die DA se politieke oorlewing moet hy hom aanvaarbaarder maak vir etniese swart mense.Maimane besef dit. Daarom is konserwatiewe bruin en wit DA-ondersteuners nie opsigtelik deel van ? toekomstige swart beheerde DA en swart magspolitiek nie. Di&eacute; benadering is in lyn met ? besluit in 2016 van die DA se federale uitvoerende komitee (FUK) dat sy &ldquo;diversiteitsplan&rdquo; sal beteken alle partystrukture, van tak tot nasionale vlak, moet teikens stel vir die &ldquo;werwing en ontwikkeling van uitmuntende swart kandidate vir openbare ampte&rdquo;. Dis hieroor dat die &ldquo;skiet-skop-en-donner-verhouding&rdquo; tussen sleutelfigure soos Maimane, James Selfe, Helen Zille, Mbali Ntuli, Lennit Max, Bonginkosi Madikizela, Edmund van Vuuren en Bobby Stevenson dreig om die DA op grond van ras, etniese en ideologiese lyne van die verlede te verdeel. Maimane en Selfe stamp glo koppe oor Madikizela, Wes-Kaapse LUR vir behuising, Ntuli aangekla het omdat sy &rsquo;n Facebook-inskrywing waarin Zille &rsquo;n rassis genoem is, &ldquo;ge-like&rdquo; het. Die DA-leier beskou Ntuli glo as &rsquo;n toekomstige swart sleutelfiguur in die DA-leierskap. Sy&rsquo;t aspirasies om later vanjaar as adjunkleier in KZN te staan. Selfe, FUK-voorsitter, is &rsquo;n bewaarder van die DA se ou liberale waardes en is simpatiek teenoor Zille. Madikizela bevind hom in &rsquo;n krisis omdat &rsquo;n kontrakteur wat met sy departement sake doen, vir hom &rsquo;n verjaardagkoek van R3 000 gekoop het. Om Ntuli aan te kla, was opportunisties van Madikizela, word gefluister. Hy staan met sy rug teen die muur nadat Zille en haar kabinet hom onder die bus gegooi het.Sy kanse om in Augustus provinsiale leier en eindelik premier te word, is skraler oor hy Zille vroe&euml;r vanjaar oor haar omstrede twiets gekritiseer het. Sy&rsquo;t hom glo later in &rsquo;n koukusvergadering aangeval. Madikizela is glo desperaat om die konserwatiewe wit DA&rsquo;s in die Wes-Kaap agter hom te verenig in sy poging om Max, wat groot steun op die platteland geniet, in die provinsiale leierskapstryd te klop. Van Vuuren en Stevenson &ndash; onderskeidelik hoofsweep en koukusleier in die Oos-Kaapse wetgewer &ndash; stamp glo koppe oor Stevenson instrumenteel was om Van Vuuren van seksuele teistering aan te kla. Dit volg nadat Van Vuuren se 25-jarige sekretaresse hom aangekla het nog voordat Stevenson vir Van Vuuren ingelig &oacute;f die saak met hom bespreek het. Die vet is in die vuur in die DA. Dit blyk, soos die Britse politikus Enoch Powell opgemerk het, alle politieke lewens eindig in mislukking.