LADISMITH. &ndash; Eendag het ons dalk ook &rsquo;n kaas-droogte.D&iacute;t nadat werkers by die Ladismith-kaasaanleg tools ge-down het oor beweerde onwettige arbeidspraktyke.Dis veral die klokstelsel wat glo diskrimineer teen swart en bruin werkers.Bolo Pekeur, &rsquo;n vuurvreter-shop steward van die unie Csaawu (Commercial, Stevedoring, Agricultural and Allied Workers Union), verduidelik: &ldquo;Die klokstelsel word nie regverdig toegepas nie. Elke keer wanneer werkers toilet toe gaan of &rsquo;n smoke break vat, word geld afgetrek. &ldquo;Dit geld nie vir die oorwegend wit kantoorwerkers nie. Wit werkers wat uitklok, werk vir &rsquo;n vasgestelde salaris, terwyl ons mense per uur betaal word. Ons werkers verloor tot meer as R500 per maand.&rdquo;Pekeur voeg by: &ldquo;Transformasie is net window dressing. Werkers wat aan die union behoort, word onder die belt betaal, terwyl hul wit eweknie&euml; drie keer meer pay. &Aacute;l die afdelingshoofde is omtrent wit. Ons het die departement van arbeid gevra om ondersoek te kom instel.&rdquo;&rsquo;n Werker wat uit vrees vir viktimisasie anoniem wil bly, kla: &ldquo;Ons is gedwing om poligraaftoetse te ondergaan en as ons weier, het die base ges&ecirc; ons gaan afgedank word.&rdquo;Pekeur s&ecirc;: &ldquo;Werkers is gedwing toe daar glo spykers in kase by Pick &rsquo;n Pay gevind is. Daardie spykers kon enige plek in die kaas beland het, nie noodwendig in Ladismith nie.&rdquo;Renaldo Groenewald, uitvoerende hoof van Ladismith Kaas, s&ecirc;: &ldquo;Die klokstelsel se tye word elektronies vasgevang. &ldquo;Diegene wat benadeel word, is bloot deur afwesigheid van die werkplek. &ldquo;Die poligraaftoetse is gedoen op alle mense in die betrokke afdeling.&ldquo;Die maatskappy is verbind tot transformasie en vorder goed daarmee. &ldquo;Daar is gekleurde werkers in bestuurstrukture wat deur die vlakke gevorder het deur opleiding en goeie werk. &ldquo;Die maatskappy spandeer jaarliks derduisende rande aan opleiding. &ldquo;Bestuur is deursigtig.&rdquo;