DIE ANC se aantyging dat net R850 000 in die komende boekjaar vir Helenvale (wyk 13) bewillig is, is onwaar.So het Retief Odendaal, burgemeesterskomiteelid vir begroting en tesourie, gister aan Son bevestig.Helenvale kry in die boekjaar 2017-&rsquo;18 altesame R8,5 miljoen van die &shy;Nelson Mandelabaai-munisipaliteit.Vir die daaropvolgende boekjare is onderskeidelik R6,45 miljoen en R8,4 miljoen bewillig.Rory Riordan, ANC-raadslid, het verlede week in &rsquo;n ontledingsdokument geskryf R500 000 is bewillig vir die vervanging van elektriese oorskakelingstoerusting. Hy meen geen gemeenskapsgeriewe is tot die Helenvale-begroting gevoeg nie.Odendaal het egter aan die hand van die wyksbegroting getoon verskeie projekte word in Helenvale aangepak.Dit sluit openbare beligting (R1,25 miljoen) in, asook opgradering en ontwikkeling van openbare ruimtes (R900 000), rehabilitasie van paaie (R500 000) en die maak van sypaadjies (R400 000).&rsquo;n Bedrag van R5 miljoen gaan aan die vervanging van elektriese oorskakelingstoerusting bestee word.Dit is ook belangrik om aan te dui dat R100 000 vir die stedelike ontwikkelingsplan vir Helenvale (Hurp) &shy;bewillig word.Odendaal het bygevoeg die vorige ANC-beheerde plaaslike regering het in die boekjare 2015-&rsquo;16 en 2016-&rsquo;17 g&rsquo;n munisipale geld uit die kapitaalbegroting in Helenvale bestee nie.Die ANC meen ook die Metro sal nie sy &shy;verpligtinge teen die &shy;Deutsche KfW-bank kan nakom nie. Die groter SPUU-projek (veiligheid en vrede deur stedelike opgradering) word in oorleg met di&eacute; bank gedoen.Die KfW-bank het &euro;5 miljoen (sowat R71 miljoen) beskikbaar gestel en het sy ondersteuning gegee vir die volle duur van die eerste fase, wat in Januarie 2018 eindig.&rsquo;n Voorwaarde vir die bank se finansiering van die tweede fase n&aacute; 2018 is dat die munisipaliteit rand vir rand tot die projek moet bydra. Di&eacute; bank het in 2016-&rsquo;17 meer as R26 miljoen in Helenvale ingestort.Volgens Odendaal is Athol Trollip, uitvoerende burgemeester, tans in onderhandelings met die bank gewikkel.Hy het ges&ecirc; die Metro kan in die volgende drie boek&shy;jare R25 miljoen vir die SPUU-projek beskikbaar stel.Trollip onderhandel dus oor hoe die volle bedrag van die bank se bydrae oor &rsquo;n tydperk deur die Metro gelykgetrek kan word.Odendaal het inwoners gerusgestel dat die munisipaliteit in di&eacute; verband beslis sy verpligtinge sal nakom.