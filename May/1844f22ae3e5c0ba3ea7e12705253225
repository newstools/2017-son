TWEE mans is Vrydag minute nadat hulle ’n aflewerings­bakkie in Nyanga gekaap het, in hegtenis geneem. Die drywer het beddens in die area afgelewer toe twee mans hom skielik uit die voertuig pluk en met die goedere weggery het, sê lt.kol. Andrè Traut. Polisiebeamptes het die area deursoek nadat die in­woners hulle ingelig het. Kort daarna het hulle die gekaapte voertuig gewaar – sonder die beddens. Die man in die bakkie is in hegtenis geneem nadat hy probeer vlug het. Hy het die polisie gewys waar die ander man met die gesteelde beddens was. Hulle verskyn môre in die hof. – News24