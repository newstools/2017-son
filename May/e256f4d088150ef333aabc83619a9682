DIE Oostelike Provinsie-rugbyunie (OPRU) is reg om self die R15 miljoen-reddingsboei van die Nelson Mandelabaai-metro te bestuur.D&iacute;t is wat Bantwini &shy;Matika, die OPRU-adjunkpresident, gister ges&ecirc; het.Die geld, wat teen R5 miljoen per jaar oor die volgende drie jaar uitbetaal sal word, is Dinsdag tydens &rsquo;n volle raadsitting goedgekeur.Raadslede het egter duidelike voorvereistes gestel en meen veral die Suid-Afrikaanse Rugbyunie (Saru) se administrasie van die unie moet gelig word.Die unie is reeds sedert Mei verlede jaar onder Saru-administrasie nadat die vorige president, Cheeky Watson, hulp ingeroep het.Andr&eacute; Rademan, president, Matika en &rsquo;n nuwe uitvoerende komitee is verlede maand verkies om die unie te lei.Die OPRU is in die knyp oor hy sy gelikwideerde &shy;sakevleuel, OP Rugby, &rsquo;n bedrag van nagenoeg R15 miljoen skuld.Die Metro se R15 miljoen sal aan die likwidateurs oorbetaal word om die maatskappy uit &shy;likwidasie te bring.Daar is reeds met die Suid-Afrikaanse Rugbyunie (Saru) ooreengekom dat die Nelson Mandelabaai-stadion in ruil hiervoor van drie toetse verseker sal word.Athol Trollip, die burgemeester, het ges&ecirc; statistieke toon dat drie toetse &rsquo;n direkte en in&shy;direkte impak van R500 miljoen op die plaaslike ekonomie kan maak. Die burgemeesterskomitee het onlangs as een van sy voorvereistes gestel dat die unie n&oacute;g &rsquo;n jaar onder Saru-administrasie moet val.Dit blyk die meerderheid raadslede is nie hiervoor te vinde nie en glo die nuwe bestuur kan die finansies hanteer.Intussen het &rsquo;n Saru-woordvoerder ges&ecirc; ingevolge die Saru-grondwet kan die administrasie nie maklik gelig word nie.