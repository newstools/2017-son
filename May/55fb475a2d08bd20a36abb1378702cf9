GEMEENTELEDE van Jesus Christ Dominion International Ministries het gister in die Baaise landdroshof snot en trane gehuil oor hul pastoor n&oacute;g &rsquo;n aand in die selle moes slaap.Timothy Omotoso, &rsquo;n Nige&shy;riese pastoor, is in April deur die Valke gearresteer in verband met beweerde seksmisdade met vroue in die kerk. Hy het gister vir &rsquo;n borgtogaansoek verskyn.Die aansoek sal vandag voortgaan aangesien die staat &rsquo;n getuie nog ondervra.AO Peter Plaatjies, di&eacute; getuie, meen borgtog moet teengestaan word omdat Omotoso nie net &rsquo;n vlugrisiko is nie, maar ook geen vaste adres het nie.Hy wou tydens sy arrestasie blykbaar nie sy paspoorte aan die Valke oorhandig nie.Plaatjies het hofgangers na hul asem laat snak toe hy oor die redes vir di&eacute; teenkanting uitgewei het en so het die drama rondom Omotoso se arrestasie ontvou.Volgens Plaatjies het die Valke reeds die Paasnaweek &rsquo;n tip-off gekry Omotoso sou die Paasdiens in Bloemfontein bywoon en die land daarna verlaat.&ldquo;Ons (die Valke) het besef ons kan nie toelaat dat hy deur ons vingers glip nie en het na Bloemfontein gegaan en sy hotel dopgehou.&ldquo;Ons het die hele nag daar uitgekamp totdat iemand ons laat weet het Omotoso het by die kerkdiens opgedaag, maar hy het nooit die hotel verlaat nie.&ldquo;Hy het dus gelieg oor waar hy sou tuisgaan.&rdquo;Om alles te kroon het een van die Valke-lede wat &rsquo;n lidmaat van Omotoso se kerk is, blykbaar die gemeente toegespreek en hulle oor die Valke se teenwoordigheid ingelig.Plaatjies het ges&ecirc; hulle het later met sy regsverteenwoordiger gekonsulteer om Omotoso in die Baai te kry.Volgens hom het die Valke ook in Durban na &rsquo;n adres gesoek wat Omotoso se vrou uit Londen verskaf het, maar hulle kon dit nie op hul GPS vind nie.&ldquo;As hy op borgtog vrygelaat word, sal ons geen idee h&ecirc; waar om hom in die hande te kry nie. Ons weet ook nie wat sy amptelike status in die land is nie aangesien ons nog glad nie in besit is van sy oorspronklike paspoorte nie.&rdquo;Omotoso, wat met &rsquo;n groot swart Bybel en blou fluweelbaadjie in die hof verskyn het, het gelag toe Plaatjies vertel het hoe hy hulle uitoorl&ecirc; het.Intussen het honderde ondersteuners buite die hof in die gietende re&euml;n betoog met plakkate wat gelui het &ldquo;Free Tim Omotoso&rdquo;.Met elke donderslag wat deur die wolke geskeur het, het die massa geskree en met hul hande in die lug gejuig en gedans.Een van di&eacute; ondersteuners het ges&ecirc; die donderslag is &rsquo;n teken van God dat Omotoso borgtog gaan kry.Nog een het ges&ecirc; die re&euml;n is &rsquo;n teken van God se ontevredenheid dat Omotoso nog in aanhouding is.&ldquo;Ons het gewaarsku daar gaan &rsquo;n natuurramp wees en kyk hoe re&euml;n dit nou.&rdquo;