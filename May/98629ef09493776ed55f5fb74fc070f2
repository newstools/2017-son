DAAR is geweldige teenstand teen die moontlike oprigting van &rsquo;n kernkragstasie by Thyspunt in die Sarah Baartman-distriksmunisipaliteit.As die uitslag van die omgewingsimpakstudie wel teen die middel van di&eacute; jaar deur die departement van omgewingsake afgehandel word, sal inwoners &rsquo;n beter idee h&ecirc; of die kernkragsentrale gebou gaan word of nie. Eskom wil &rsquo;n massiewe kernkragstasie oprig in Thyspunt, wat gele&euml; is tussen Kaap St. Francis en Oesterbaai in die Oos-Kaap. Die Kouga-munisipaliteit het vroe&euml;r di&eacute; maand ges&ecirc; die bou van die voorgestelde kernkragstasie by Thyspunt sal een van die grootste ontwikkelinge tot nou toe in di&eacute; munisipaliteit wees. Maar Kouga se burgemeester, Elza van Lingen, s&ecirc; haar mense moet definitief baat vind by die kernkragstasie en ook die voordele daarvan geniet.Daar is verlede week sewe subkomitees gestig wat gelei word deur Eskom en die Kouga-munisipaliteit, wat bestaan uit verskeie partye. Hul rol is om te kyk na voordele en ook om enige potensi&euml;le bedreigings te identifiseer.Die Thyspunt-alliansie het &rsquo;n veldtog teen die voorgestelde kernkragstasie en enige ander groot ontwikkelinge in die gebied begin.&ldquo;Ons regspan het reeds wettige kommentaar ingedien oor die omgewingsimpakstudie en die hoogs onre&euml;lmatige aansoek vir &rsquo;n nuclear site,&rdquo; s&ecirc; Hilton Thorpe namens die Thyspunt-alliansie, St. Francis Kromme Trust en die St. Francisbaai-inwonersvereniging.&ldquo;Ons het uitgebreide navorsing gedoen en dit is duidelik: Die konstruksie van &rsquo;n massiewe industri&euml;le kompleks op die onbeboude terrein van Thyspunt sal die plek verander &ndash; en nie op &rsquo;n goeie manier nie.&rdquo;Thorpe voer aan die maatskaplike impak op &rsquo;n reeds &ldquo;sukkelende&rdquo; gebied wat infrastrukturele agterstand betref, sal vernietigend wees.&ldquo;Water is &rsquo;n skaars bron. Die konstruksie-dorpie net buite Humansdorp alleen sal 1 miljoen liter water per dag verg. Die area van die seebodem, wat die grootte van sowat 1 800 rugbyvelde is, sal bedek word met &rsquo;n laag slik en afval, en dan in die rigting van Kaap St. Francis beweeg.&rdquo;Oor die stigting van die sub&shy;komitees het Thorpe ges&ecirc;: &ldquo;Die St. Francis-gemeenskap moet bewus wees van die moontlike sosiale impak van die projek as dit voortgaan.&rdquo; Thorpe gebruik die Mossgas-aanleg in Mosselbaai as &rsquo;n voorbeeld. &ldquo;Toe die Mossgas-projek begin het, is daar ges&ecirc; dat 100 000 werklose mense na di&eacute; dorpie toe gestroom het op soek na werk. Mosselbaai is nou &rsquo;n stad met &rsquo;n reusewerkloosheidsprobleem. Eskom se gedrag tot dusver is onverantwoordelik.&ldquo;Daar is geen rede om aan te neem dat dit sal verander nie. Dit kan dalk nodig wees om hof toe te gaan om dit te stop.&rdquo;