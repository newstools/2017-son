DIT was beslis nie &rsquo;n heyday op gister se May Day nie.Terwyl talle Sassa-mense hul lippe afgelek het vir May Day se payday, het rowers planne gehad om hul shopping in die wiele te ry.&rsquo;n Gyselaarsdrama het hom gister by die Nyanga Junction-sentrum in Manenberg afgespeel.Mense wat hul broodnodige Sassa-geldjies by Shoprite wou gaan trek het, is in hul spore gestuit toe gewapende rowers op die winkel toe&shy;geslaan het.Hordes inwoners het met hartseer o&euml; en honger mae na die toneel staan en kyk.Die drama het omstreeks 06:00 begin toe Shoprite se sekuriteit in kennis gestel is dat gewapende rowers die winkel wou binnegaan.Volgens Corn&eacute; Vermeulen, die operasionele bestuurder van TSU Sekuriteit, het hul taktiese-sekuriteitspan op die toneel aangekom op dieselfde tyd as wat die rowers die winkel wou binnestorm.&ldquo;Die wagte en die rowers het met mekaar slaags geraak en begin skiet. Verskeie skote is afgevuur en een van ons wagte is in die linkerarm en -been gewond.&rdquo; Volgens Vermeulen was die wag teen gister 16:00 nog in die hospitaalteater.Geskokte inwoners het vertel hulle is weens die koe&euml;l&shy;re&euml;n uit die slaap geruk.&rsquo;n Inwoner het vertel: &ldquo;Toe ons uitkom, sien ons hoe skiet hulle. Die rowers het die winkel binnegegaan, en selfs toe die polisie kom, het hulle steeds guts gehad en geskiet.&rdquo;Daar word beweer vyf gewapende rowers was betrokke en dat hul hoofdoel was om Sassa-geld te steel.Een van die rowers se bravade het egter verdwyn toe hy die polisie se spesiale taakmag sien en hy het homself oorgegee.Lede van die taakmag het hom begelei. &rsquo;n Rooi kappie-top was oor sy gesig getrek.Kort daarna was vyf skokgranate vanuit die winkelsentrum hoorbaar.Die reuk van traangas het ook swaar in die lug gehang. Soos uit &rsquo;n Amerikaanse cops-en-robbers-fliek het die polisie daarna met vier van die gyselaars uit die winkel gekom.Blydskap was duidelik te bespeur onder die skare, wat die polisie luidkeels toegejuig het.&rsquo;n Paar uur het niks gebeur nie en die skare het gewonder of daar &rsquo;n kinkel in die kabel is en of die polisie met die rowers onderhandel.Die cops was egter weer &rsquo;n punt voor en het nog drie gyselaars uit hul ellende bevry.Die bevryding van di&eacute; gyselaars het tot verwarring gelei omdat vermoed is dat hulle verdagtes is.Die cops het egter aangedui hulle is wel gyselaars en nie verdagtes nie.&rsquo;n Uur later is &rsquo;n bestuurder ook uit die winkel bevry.Gerugte het die ronde gedoen dat vyf gyselaars nog in &rsquo;n kamer in die winkel toegesluit is.Die broer van een van die gyselaars wat steeds binne was, het ges&ecirc; die rowers het Sondagaand al hul luck probeer, maar die bestuurder het die paniekknoppie gedruk.Hy het verduidelik: &ldquo;My suster is &rsquo;n sekuriteitsbeampte en sy het al gisteraand (Sondag) vertel dat die rowers daar was. Die sekuriteitsmaatskappy was egter vanoggend (gister) op high alert oor dit Sassa-dag is en het hulle amper vasgetrek.&rdquo;Lede van die taakmag het uit die winkel gekom en skielik met hul gewere op mure en op hul trok gestaan om &rsquo;n beter uitsig op die winkel te kry.Hierdie aksie het menige inwoner op die grond laat platval oor die inwoners bang was daar sou weer &rsquo;n oor-en-weer-skietery wees.Sers. Noloyiso Rwexana, &rsquo;n polisiewoordvoerder wat op die toneel was, het bevestig &rsquo;n 25-jarige sekuriteits&shy;beampte is geskiet.Sy het egter ges&ecirc; sy kan nie meer s&ecirc; nie omdat die rowers steeds in die winkel is en hulle nog onseker oor die situasie is.Teen gister laatmiddag het die polisie steeds die oorblywende gyselaars en die rowers uit die winkel probeer kry.