DIE laaste note van &rsquo;n lied het pas &shy;weggesterf toe die mans met gebo&euml; hoof en &shy;trane in hul o&euml; die oop graf &shy;moeisaam begin toegooi het.D&iacute;t was die gesig wat Son gister begroet het tydens Ahmed &shy;Abdullahi se begrafnis in die Jubilee Park-begraafplaas.Abdullahi was &rsquo;n bekende sakeman van Uitenhage. Hy het glo aandele in Broadway Wholesalers besit.Hy het wreed aan sy einde gekom toe hy Woensdagaand in Madunaweg in &rsquo;n drive-by-skietvoorval doodgeskiet is.Sy familie was te hartseer om met Son te praat.Sers. Majola Nkohli, &rsquo;n &shy;polisiewoordvoerder, het ges&ecirc; die bestuurder van &rsquo;n wit Volkswagen Polo het omstreeks 20:00 losgebrand op die twee insittendes van &rsquo;n grys Mazda-dubbelkajuitbakkie, waarvan Abdullahi die bestuurder was.&ldquo;Daar word beweer twee voertuie, die wit Polo sowel as &rsquo;n grys Fiat Uno, het die bakkie van die pad afgedwing, waarna die drie motors gestop het.&ldquo;Die Polo se bestuurder het &rsquo;n vuurwapen te voorskyn gebring en die 32-jarige Abdullahi geskiet.&ldquo;Die passasier is ook in die voorval beseer en na &rsquo;n plaaslike hospitaal geneem,&rdquo; s&ecirc; Nkohli.&ldquo;In di&eacute; stadium vermoed die polisie die motief vir die voorval was &rsquo;n rooftog, maar niks blyk gesteel te wees nie.&rdquo;By Son se aankoms op die toneel was &rsquo;n groot, rooi vlek nog duidelik sigbaar waar &shy;Abdullahi se liggaam in die straat gel&ecirc; het.Drie groot, groen sirkels is in die straat geverf waar die patroondoppies geval het.&ldquo;Dit was &rsquo;n verskriklike gesig om te aanskou,&rdquo; het David Smith, &rsquo;n inwoner van Greenfields, ges&ecirc;. &ldquo;Ek het sy lyk net so gesien. Die bloed het die straat vol gel&ecirc;. &ldquo;Dit was voorwaar &rsquo;n tragiese ding wat hier gebeur het.&rdquo;Volgens hom word daar nooit in di&eacute; woonbuurt geskiet nie en is di&eacute; voorval die eerste.&ldquo;Ons is baie geskok, want ons ken nie sulke dinge nie,&rdquo; het hy bygevoeg.&ldquo;Ons is baie bang en bly maar in ons huise.&rdquo;N&oacute;g &rsquo;n inwoner, wat verkies om anoniem te bly, s&ecirc; sy het groot geskrik toe sy die skote hoor.&ldquo;Dit was drie skote. Toe ek dit hoor klap, het ek sommer hier binne-in die huis plat op die grond neergeval,&rdquo; het sy vertel terwyl sy haar arms oor haar kop gooi om te demonstreer hoe sy geval het.&ldquo;Ek het daarna gedink dit was maar net &rsquo;n tyre wat gebars het, maar toe ek later die blou ligte van die polisie deur die venster sien, het ek besef iets gaan aan.&rdquo;Sy voeg by: &ldquo;Ek was doodbang en het maar net in die huis gebly.&rdquo;Nkohli s&ecirc; &rsquo;n saak van moord sowel as poging tot moord word ondersoek.