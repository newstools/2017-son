DIE Stormers het &rsquo;n ongekende laagtepunt bereik.Robbie Fleck, afrigter, en sy manne voel erg terneergedruk. Hulle gaan nou op die ervaring van Juan de Jongh en Rynhardt Elstadt staatmaak in &rsquo;n desperate poging om die span weer op koers te kry.Die Kaapse franchise kom Vrydag teen die Hurricanes in die Westpac-stadion in Wellington te staan.Fleck s&ecirc; dinge het ongelukkig nie volgens plan teen die Crusaders (57-24) en die Highlanders (57-14) op sy span se toer in Nieu-Seeland verloop nie.Hy het gister aan Son in &rsquo;n telekonferensie ges&ecirc;: &ldquo;Ons het 17 drie&euml; in ons laaste 2 games gelek.&ldquo;Die probleem is dat ons dom foute gemaak het wat tot drie&euml; gelei het. Ons gaan kliphard veg om dinge weer op koers te kry,&rdquo; het hy belowe.Die Springbok-slotte Eben Etzebeth en Pieter-Steph du Toit, asook die stut JC Janse van Rensburg en die losskakel Kurt Coleman, is almal huis toe gestuur nadat hulle beseer is. De Jongh (senter), Elstadt (losvoorspeler), Caylib Oosthuizen (stut) en Da&shy;mian Willemse (losskakel) is reeds na Nieu-Seeland ontbied om di&eacute; spelers te vervang. Fleck glo die grootste uitdaging gaan wees om positief te bly n&aacute; hul twee vernederende nederlae.&ldquo;Ons het probeer om so konstruktief moontlik te wees met ons terugvoer aan die span.&ldquo;Die spelers is uiteraard teleurgesteld en voel seergemaak. Ons sal net moet opstaan, want ons het &rsquo;n job om te doen. &ldquo;Ons kom di&eacute; naweek teen die beste aanvallende span in die kompetisie te staan.&ldquo;Juan en Rynhardt bied waardevolle ervaring en sal in aanmerking kom.&rdquo;Die Stormer-breier s&ecirc; sy span gaan nie nou met &rsquo;n konserwatiewe benadering vorendag kom om die reeks nederlae tot &rsquo;n einde te bring nie.&ldquo;Ons benadering gaan steeds dieselfde bly. &ldquo;Ons het al die hele seisoen dapper rugby gespeel. Ons gaan nie nou in ons dop kruip nie.&ldquo;Ons wil graag as &rsquo;n span ver&shy;beter en &rsquo;n beter aanvallende span word.&ldquo;Ons gaan nie ons filosofie verander nie. Nieu-Seeland is die beste plek om te leer om aanvallende rugby te speel,&rdquo; voeg hy by.