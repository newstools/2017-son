&ldquo;SY SLAAN my kind oor sy hande en kneukels met &rsquo;n rooi liniaal. Sy lig hom op en druk hom teen die bord vas.&rdquo;S&oacute; het Johnray Witbooi aan Son vertel oor sy kind (6) glo deur sy gr. R-onderwyseres by die Eikendal Prim&ecirc;re Skool in Kraaifontein geslaan word.Volgens Witbooi jeuk die onnie se hande al sedert die begin van die jaar vir die kind.Die pa vertel: &ldquo;Ek was eendag by die werk toe die skool my bel om te s&ecirc; ek moet my kind kom haal oor hy sy broek vuilgemaak het.&ldquo;Ek het my kind gaan haal en hom gevra waaroor hy in sy broekie geskyt het. &ldquo;Hy&rsquo;t toe aan my ges&ecirc; sy onderwyseres het geweier dat hy toilet toe gaan.&rdquo;Volgens Witbooi het die waarskuwingsliggies toe al in sy gemoed begin flits.&ldquo;Ek is toe na die hoof om die probleem te rapporteer. &ldquo;Hy was egter nie daar nie, maar hulle het toe my kontakbesonderhede gevat en ges&ecirc; dat hulle na my toe sal terugkom.&rdquo;Witbooi meen ook die juffie viktimiseer sy kind, nadat daar een keer geweier is dat die seun saam op &rsquo;n skooluitstappie kan gaan.&ldquo;Die dag bel die skool toe weer om te s&ecirc; dat ek die kind moet kom haal oor &aacute;l die kinders op &rsquo;n uitstappie gegaan het,&rdquo; vertel die pa.&ldquo;Hy kon nie saam nie oor hy glo stout was en &rsquo;n ander kind met &rsquo;n klip gegooi het. Wie doen dit aan &rsquo;n kind?&rdquo; wil &rsquo;n emosionele Witbooi weet.Volgens Witbooi was dit die laaste strooi toe sy kind hom vertel het van hoe hulle in die klas geslaan word.Hy s&ecirc;: &ldquo;Die kind s&ecirc; hulle moet hul hande uithou en dan slaan sy bo-oor hul kneukels met die liniaal. My kind is heel skrikkerig.&ldquo;Hy is bang vir leer, want hy is bang hy s&ecirc; of doen iets verkeerd en dan gaan hy slae kry. My kind vorder nie op skool nie oor hy bevrees is.&rdquo;N&oacute;g &rsquo;n ouer s&ecirc; haar seun is in dieselfde klas as di&eacute; van Witbooi.&ldquo;Ek was al hoeveel keer by die skool om die probleem te bespreek. Verlede week het ek &rsquo;n vergadering met die hoof, onderhoof en die onderwyser gehad,&rdquo; vertel sy.&ldquo;Hulle het my eerder uitgelag en vertel hulle is opgevoede mense en ek nie.&rdquo;Albei ouers s&ecirc; &aacute;l wat hulle wil h&ecirc;, is dat die onderwyseres hul kinders uitlos.Jessica Shelver, &rsquo;n woordvoerder vir die WKOD, het ges&ecirc; lyfstraf is onwettig ingevolge die Suid-Afrikaanse Skolewet.&ldquo;Die departement beskou voorvalle van lyfstraf in &rsquo;n ernstige lig en ondersoek alle beweringe ten volle.&ldquo;Ons het versoek dat die distrik hierdie beweringe as &rsquo;n prioriteit moet ondersoek,&rdquo; s&ecirc; Shelver.