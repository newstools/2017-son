&rsquo;N VOORMALIGE uitvoerende hoof van Access Management, voormalige operateur van die Nelson Mandelabaai-stadion, het gister in die Baaise landdroshof verskyn.Stephan Pretorius staan saam met Cheeky Watson, oudpresident van die Ooste&shy;like Provinsie-rugbyunie, Nadia Gerwel, Andrea Wessels en Mandisa Mkaza tereg op aanklagte van bedrog en geldwassery.Die aanklagte spruit uit die misbruik van geld wat vir die Metro se IPTS-busdiens geoormerk was.Gerwel is &rsquo;n voormalige werknemer van die Nelson Mandelabaai-metro se begrotings- en tesourie-afdeling. Wessels is die eienaar van Zeranza 299, &rsquo;n geleentheidsmaatskappy.Mkaza is &rsquo;n taxi-eienaar en ouddirekteur van die Laphumilanga-taxi-konsortium in die Baai.Die maatskappy Zeranza is die sesde beskuldigde in die saak.Die staat beweer nagenoeg R12 miljoen is deur die beskuldigdes vir persoonlike verryking aangewend.Die saak is gister na die Baaise handelshof verwys en tot 10 Julie uitgestel.Watson, Wessels, Gerwel en Mkaza het reeds op 1 April in die hof verskyn en is op borgtog van R2 000 elk vrygelaat. Hul borgtog is verleng. Pretorius, wat in die Wes-Kaap woon, het nou sy eerste verskyning gemaak en is ook op borgtog van R2 000 vry&shy;gelaat.Die nasionale vervolgingsgesag (NVG) het op 26 April beslag gel&ecirc; op nagenoeg R11,9 miljoen van Wessels se bates.Dit het ingesluit &rsquo;n huis ter waarde van R2,5 miljoen in Somerstrand.Die Burger berig luidens &rsquo;n verklaring van die NVG is R11,9 miljoen wat vir die IPTS geoormerk is, na bewering deur Gerwel gekanaliseer na die rekening van Access Management, wat &rsquo;n ooreenkoms met die munisipaliteit as diensverskaffer gehad het.&ldquo;Vanaf Access is R2,9 miljoen &ndash; met ontvangs van &rsquo;n fiktiewe faktuur vir dieselfde bedrag &ndash; na die OP-Rugby-bankrekening oorgeplaas en daarna is dit na Zeranza se rekening oorgeplaas. &ldquo; &rsquo;n Bedrag van R741 750 (van die R2,9 miljoen) is op 21 Februarie 2013 betaal van Zeranza na &rsquo;n trustrekening van &rsquo;n regsfirma wat eiendom in Wessels se naam geregis&shy;treer het.&ldquo;Zeranza en Wessels was nooit diensverskaffers van die munisipaliteit nie,&rdquo; lui die verklaring.