DIE Nelson Mandelabaai&shy;metro het twee pantservoertuie wat kan help om mense in die noordelike gebiede te beskerm wanneer geweld uitbreek.Hulle staan egter steeds on&shy;gebruik by Fleet Services in Deal Party.S&oacute; vertel Marlon Daniels, raadslid van die Patriotic Al&shy;liance (PA) in die Metro, aan Son op Sondag.Hy beweer die voertuie is elk R1 miljoen werd.John Best, burgemeesterskomiteelid vir veiligheid en sekuriteit, het bevestig di&eacute; voertuie behoort aan die &shy;Metro.Hy verduidelik die voertuie is by Fleet Services vir herstelwerk en kan dus nie tans gebruik word nie.&ldquo;Die voertuie is tot onlangs deur die Metro se sekuriteitsdirektoraat gebruik om in tye van onluste dienste aan munisipale kantore en raadslede te lewer.&ldquo;Sekuriteit se prim&ecirc;re taak is beskerming van munisipale eiendom,&rdquo; het ges&ecirc;.Gewelddadige optogte het di&eacute; week by die Gaat in Helenvale uitgebreek en groot groepe inwoners het weer gevra dat die weermag ontplooi moet word.Met verwysing na die voertuie en die metropolisiediens het Daniels ges&ecirc;: &ldquo;Dis nie nodig om die army in te stuur nie.&rdquo;Hy voeg by: &ldquo;Ons het ons eie mense van ons eie areas nodig &ndash; wat die areas ken en verstaan hoe om in ons areas te werk. Dit is die manier om effektief te funksioneer.&ldquo;Daar is tans mense uit die Transkei, Noord-Kaap en Port Shepstone wat training kry by die kollege in Greenbushes.&ldquo;Best dra nie die belange van bruin mense op die hart nie, want hoekom word ons nie opgelei nie?&rdquo;Die Baaise metropolisie het begin Maart 111 nuwe wetstoepassers ingelyf. Van die 111 nuwe metro cops is 67 verkeersbeamptes wat besig is om &rsquo;n oorbruggingskursus te voltooi om as metropolisiebeamptes te kan werk.Gift Ngqondi, die streekwoordvoerder van die ANC in die Nelson Mandelabaai, s&ecirc; 67 mense is uit die Wes-Kaap ingebring om in die plaaslike metropolisie te werk.Best het egter in die verlede al verduidelik alle beamptes wat in die metropolisie aangestel is, woon minstens drie jaar in die Metro.En boonop was hulle reeds werk&shy;nemers van die munisipaliteit.Best het al &shy;verduidelik die &shy;metropolisieposte is intern geadverteer en daarom kon net mense wat reeds vir die Metro werk, aansoek doen.Indien die volgende be&shy;groting dit toelaat, sal eksterne aansoeke aanvaar word en as aansoekers kwalifiseer, sal hulle oorweeg word.Athol Trollip, burgemeester, het ges&ecirc; die Metro is &rsquo;n eenheidstaat en voer nie mense in nie.Hy het benadruk die metropolisie funksioneer ten volle &ndash; anders as die &ldquo;klug&rdquo; van &rsquo;n metropolisie wat voorheen onder die ANC-regering ingestel is.Die vorige burgemeester van die ANC-beheerde Metro, Danny Jordaan, het in Mei 2016 &rsquo;n metropolisiediens bekend gestel.