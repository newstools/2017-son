EK WEET nie wat julle van ons verhouding verwag nie, wil julle h&ecirc; ons moet mekaar soen?So het Mongameli Bobani, onderburgemeester van die Nelson Mandelabaai-metro en die plaaslike UDM-leier, oor sy verhouding met die burgemeester, Athol Trollip, gevra.Bobani het vir &rsquo;n opskudding gesorg toe hy hom en die UDM gister op &rsquo;n raadsvergadering by opposisiepartye geskaar het.Die vonke het in so &rsquo;n mate gespat dat Jonathan Lawack, speaker, Bobani en &rsquo;n ANC-raadslid, Siseko Plaatjies, beveel het om die saal te verlaat.Albei het egter geweier.Twee items oor die huur en verkoop van munisipale grond, wat in die burgemeestersverslag verskyn, was aanvanklik die oorsaak van die oproer.Die EFF het die voortou geneem en sy ontevredenheid uitgespreek oor die mayor se weiering om &rsquo;n stuk grond in Algoapark te verhuur.Die ander item wat problematies was, was die mayor se aanbeveling dat &rsquo;n stuk grond in Wells Estate aan &rsquo;n ondernemer verkoop word.Zilindile Vena, EFF-leier in die Metro, het ges&ecirc; dis &rsquo;n fout en die grond moet eerder uitverhuur word. Trollip het egter ges&ecirc; daar is g&rsquo;n voorsiening in die Metro-re&euml;ls dat grond net uitverhuur kan word nie.Hy het benadruk dat geen onderneming in die Metro sal bel&ecirc; as hy grond net kan huur en nie mag koop nie.Volgens hom sal so &rsquo;n besluit verreikende gevolge vir die ekonomie van die Metro, die Oos-Kaap en die land h&ecirc;.Lukhanyo Mrara, &rsquo;n EFF-raadslid, het voorgestel daar moet eerder gekyk of die grond nie vir behuising gebruik kan word nie.Trollip het later geantwoord dat die grond vir industri&euml;le gebruik gesoneer is.Retief Odendaal, DA-raadslid, het benadruk: &ldquo;Ons het &rsquo;n backlog van 80 000 eenhede in die lewering van huise. Ons kan die geld wat van die verkoop van grond verkry word, eenkant sit om huise te bou.&rdquo; Opposisieraadslede het aangedring dat daar oor die items gestem word, maar Trollip het sy reg gebruik om die items te verwyder en uit te stel.Bobani het Trollip daarna van oneerlikheid beskuldig omdat hy items uitstel wanneer hy sien hy gaan verloor.Daarna het die raad twee keer vir koukusvergaderings verdaag en gedurende een van die periodes het ANC-raadslede hul steun aan Bobani as mayor toeges&ecirc;.Bobani het Lawack daarvan beskuldig dat hy sy mag misbruik.