ZOEY Harris het op 12-jarige ouderdom haar laaste asem uitgeblaas weens &rsquo;n seldsame siekte genaamd biliary atresia. Die siekte tas die lewer aan.Zoey is die &ldquo;miracle baby&rdquo; genoem omdat dokters haar net twee jaar gegee het om te lewe.Nou, 12 jaar later, is haar gesin platgeslaan en hulle voel die leemte in hul huis in Aspen Heights in die Baaise noordelike gebiede.&ldquo;Daar &iacute;s pyn en ons is seer,&rdquo; s&ecirc; Hubrey (47), Zoey se pa.&ldquo;Zoey was nie net ons dogter nie, maar die hele Oos-Kaap se dogter.&ldquo;Die mense bel aanhoudend en dit gons op Facebook oor haar heengaan. Ons is baie dankbaar vir die ondersteuning.&rdquo;Maandag is Zoey in die Provinsiale Hospitaal opgeneem omdat sy siekerig was.Die dokters het haar ondersoek en x-strale het aangedui sy het &rsquo;n infeksie op een long opgedoen.&ldquo;Zoey was &rsquo;n sterk persoon. &ldquo;Sy het nooit gekla oor pyn nie,&rdquo; vertel Vergie (45), Zoey se mamma.&ldquo;Ek slaap altyd langs haar in die hospitaal. &ldquo;Sy het aanhou s&ecirc; hoe sy almal by die huis mis.&ldquo;Dit gaan ontsettend leeg wees sonder haar. Ek was so gewoond daaraan om &shy;elke oggend haar pille en goed reg te kry.&ldquo;Ek weet nie wat ons nou gaan doen nie,&rdquo; s&ecirc; Vergie.Vergie was saam met Caitlin, Zoey se ouer suster (14), tydens haar dood. Hubrey het aan Zoey se sy gesit totdat sy haar o&euml; die laaste keer toegemaak het.&ldquo;Van Woensdag af het Zoey ons gevra om vir haar te bid. Tot die onkoloog het vir haar gebid. Ons het gesien hoe haar suurstofvlakke verminder,&rdquo; s&ecirc; Hubrey.&ldquo;Donderdag 14:50 het sy haar kop neergel&ecirc; en ons verlaat. Zoey se wedloop is voltooi.&rdquo;Zoey was in Son toe sy op eenjarige ouderdom &rsquo;n leweroorplanting ondergaan het. Sy was weens die siekte fisiek klein vir haar ouderdom, maar dit het haar nie gekeer om die lewe ten volle te geniet nie.In 2011 is kolonkanker by Zoey gediagnoseer en sy is geopereer om &rsquo;n gewas te verwyder.Daarna het Zoey vir chemoterapie gaan en sy het d&iacute;t ook oorleef. Tog het Zoey &rsquo;n vol lewe gelei.Hubrey vertel: &ldquo;Zoey het die huis lewendig gehou. Daar is niks wat haar teruggehou het nie. En sy wou deelneem aan ballet, tennis en wou kitaar speel.&rdquo;Zoey was ook betrokke by die kerk en sy het op skool &rsquo;n toekenning as die top&shy;presteerder in natuur&shy;wetenskappe ontvang.In Desember 2016 het Zoey se wens waar geword om Namibi&euml; toe te gaan. Zoey, haar gesin en cousins het di&eacute; twee weke lange vakansie geniet.&ldquo;My sussie het my altyd &lsquo;geboelie&rsquo;. Sy sou my byvoorbeeld rondjaag in die huis met &rsquo;n vurk,&rdquo; s&ecirc; Caitlin met &rsquo;n hartseer glimlag.Vergie voeg by: &ldquo;Ons sal ook haar konkoksies mis. Sy wou graag &rsquo;n sjef word en het altyd vir ons kos gemaak.&ldquo;Zoey se lewe het my laat besef dat ons elke dag moet lewe asof dit die laaste is.&rdquo;