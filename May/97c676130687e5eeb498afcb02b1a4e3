DIE fiets van die cop wat sedert Maandag vermis word, is gister tussen die bosse onder die Van Stadensrivierbrug gevind. Kol. Priscilla Naidu, polisiewoordvoerder, het gister bevestig net die fiets is gevind &ndash; die man word steeds vermis. Sers. Michael van der Watt (34), &rsquo;n beampte van die taktiese taakspan in die Motherwell-groep, het Maandag verdwyn nadat hy &rsquo;n entjie op sy geel fiets gaan ry het. &ldquo;Hy (van der Watt) is steeds vermis. Geen lyk is vandag (gister) op die toneel gekry nie. &ldquo;Die polisiebeamptes het net die geel fiets tussen die bosse onder die Van Stadensbrug gevind,&rdquo; het sy meegedeel.Naidu s&ecirc; dit kom nadat die polisie &rsquo;n groot soektog in die Baai rondom alle fietsroetes uitgevoer het. Volgens kol. Naidu het die polisie op fietsroetes soos di&eacute; by Draaifontein, Seaview, Schoenmakerskop en Groenbossies gesoek. Sy voeg by: &ldquo;Die polisie&shy;beamptes het oral onder die Van Stadensrivierbrug gesoek &ndash; deur die bosse en alles. Dit is hoe hulle die fiets vandag (gister) ontdek het.&rdquo;Son het vroe&euml;r berig oor hoe Unity van der Watt, Michael se vrou, die polisie Maandag oor haar man se verdwyning ingelig het. Van der Watt is laas gesien nadat &rsquo;n kollegas hom n&aacute; &rsquo;n aandskof by die huis gaan aflaai het. Sy selfoon en ander persoonlike items is ook by die huis gelos. Van der Watt het ten tyde van sy verdwyning &rsquo;n swart-en-blou hemp, &rsquo;n swart broek en wit fietsryskoene aangehad. Kol. Naidu bevestig die polisie sal vandag voortgaan met hul soektog.