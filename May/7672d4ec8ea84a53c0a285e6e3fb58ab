VIER griewe van viktimisering en intimidasie is teen twee van die top cops wat teregstaan op klagte van korrupsie, rampokkery en omkopery, gebring.Brig. Hansia Hansraj het gister aan die Kaapse hooggeregshof vertel dat sy die griewe teen Darius van der Ross en Logambal &ldquo;Sharon&rdquo; Govender gebring het toe sy bevelvoerder van die Goodwood-polisiestasie was. Hulle was toe cluster-kommandeurs.Vertrouensbreuk, intimidasie, sowel as viktimisering, is aangevoer as redes vir die griewe.&ldquo;Ek was nie gelukkig oor die uitkoms van die griewe nie,&rdquo; het Hansraj getuig.Sy het ook aangevoer dat besonderhede van haar griewe &rsquo;n Sondagkoerant gehaal het.Verder het sy ges&ecirc; Govender het haar op &rsquo;n vergadering beledig.&ldquo;Ek het innig teleurgesteld gevoel toe sy my daarvan beskuldig het dat ek met die media gepraat het . . . en dat sy &rsquo;n vergaderingplatform gebruik.&rdquo;Hansraj het ook aan die hof vertel hoe die sakeman Mohamed Dawjee by &rsquo;n Kersfunksie in sy toespraak vir haar ges&ecirc; het dat sy meer by sulke funksies betrokke moet raak.&ldquo;Wat my veral geskok het, is toe hy ges&ecirc; het polisiebeamptes moet geld gegee word, dan sal daar nie korrupsie wees nie,&rdquo; het sy aan die hof vertel.Dawjee, Arno Lamoer, voormalige provinsiale kommissaris, en brigadiers Van der Ross, Govender en haar man, Kolindren Govender staan tereg op klagte van korrupsie, regsverydeling en rampokkery.Hansraj het ook aan die hof vertel hoe gereeld inspeksie by die polisiekantoor gedoen is.&ldquo;Ek het dit vreemd gevind,&rdquo; het Hansraj &shy;ges&ecirc;.Sy het ook vertel toe sy siek word, is vir haar gevra &ndash; deur Lamoer se instruksie &ndash; om haar laptop, foon en sleutels in te handig.