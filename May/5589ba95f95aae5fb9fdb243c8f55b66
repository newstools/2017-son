&lsquo;EK IS moeg van langs &rsquo;n dump bly!&rdquo; S&oacute; s&ecirc; Valda Jaftha (49) van Malibu Village. Jaftha s&ecirc; sy kan skaars haar huis skoon hou soos die insekte daar rond beweeg. &ldquo;Mense wil nie eens meer by my kom kuier nie oor dit so morsig lyk. &ldquo;En ons moes al twee groot vure geblus het wat jongens agtergelaat het. My hele plek kon uitgebrand het, want ek bly in &rsquo;n wendy-huis. &ldquo;Ek moet die kinders gereeld wegjaag sodat hulle ook nie seerkry nie.&ldquo;Hierdie ding is &rsquo;n groot gevaar vir my en my &shy;familie en dit voel vir my of die Stad nie genoeg doen nie.&rdquo;Jaftha het twee jaar terug die plot gekoop nadat sy en haar man geskei het.Dit was al wat sy kon bekostig, want sy moes haar lewe herbou. Sy s&ecirc;: &ldquo;Maar ek het nie besef waarin ek my druk nie. Ek is nou die vyfde eienaar van die perseel en nou verstaan ek hoekom. &ldquo;Die area is nice, dis net hierdie probleem wat dit heeltemal on&shy;plesierig maak om hier te bly.&rdquo; Jaftha het al by die Stad Kaapstad gekla en hulle het toe verlede jaar kom skoon maak. Maar nie lank daarna nie, het die gemeenskap net weer begin. &ldquo;Ek wil h&ecirc; hulle moet &rsquo;n fence om sit om mense te verhoed om hier in te kom. &ldquo;Ek is gereeld in kontak met die raadslid oor die situasie, maar sy bly kom met verskillende verskonings. Sy het ges&ecirc; dat hier Maart- maand huise gebou sou word, maar daar is nog niks nie. &ldquo;Sy het ook ges&ecirc; ek moet kyk wie dit is. Nou hoe kan ek in die middel van die nag kyk wie dump? &ldquo;Dit is &rsquo;n gevaar vir my. &ldquo;Ek weet nie meer wat om te doen nie.&rdquo; Raadslid Sharlaine Oersen s&ecirc;: &ldquo;In mevrou Jaftha se geval het ek alles gedoen wat ek kan.&ldquo;Ek die situasie aangemeld en die inspekteur was daar. &ldquo;Die grond is uitgemerk vir ontwikkeling. Want daar gaan in totaal 97 huise gebou word. &ldquo;Dit moet reeds begin het, die kontrakteur is reeds aangestel. Maar dis nog net die proses van die subsidies wat tyd vat. Dit behoort nou vroeg in Mei te begin. &ldquo;Onwettige storting is &rsquo;n groot probleem in die Kaap, maar mense is bang om dit te rap&shy;porteer en dit maak dit moeilik vir ons om die skuldiges vas te trek. &ldquo;Ons is besig om oplossings te vind. &ldquo;Daar sal op 4 Mei &rsquo;n vergadering wees rondom die kwessie en daar sal ek selfs mev. Ja&shy;tha se situasie opbring.&rdquo;