SEKONDES nadat sy vriend koelbloedig voor hom afgemaai is, het hy &rsquo;n foto van die lyk geneem, vir sy twee susters aangestuur en toe huis toe geloop.So het &rsquo;n staatsgetuie gister in die moordverhoor van Ig&shy;saan Mallick (23) van Gelvandale getuig in die Baaise hooggeregshof.Mallick het gister voor regter Glen Goosen onskuldig gepleit op klagte van moord, poging tot moord, vier klagte van die onwettige besit van &rsquo;n vuurwapen en twee klagte van die onwettige besit van ammunisie.Gister se staatsgetuie het &rsquo;n bulletproof vest aangehad omdat hy tans ook staatsgetuie is in &rsquo;n ander saak van poging tot moord.Volgens die getuie het hy op 19 April &rsquo;n cop gaan sien oor die getuiebeskermingsprogram waarin hy op die oomblik is vir die saak van poging tot moord.Hy s&ecirc; heel toevallig was die ondersoekbeampte in die Mallick-saak ook in die kantoor. &ldquo;Toe hy begin praat van die saak, toe s&ecirc; ek hom ek weet van die saak.&rdquo;Volgens die getuie het die ondersoekbeampte hom toe gevra om &rsquo;n verklaring af te l&ecirc; met betrekking tot die Mallick-saak.Die getuie het ges&ecirc; nadat hy die verklaring afgel&ecirc; het, het hy nie terugvoer van die cop gekry nie.Die getuie s&ecirc; op die dag van die moord was hy in sy huis in Gelvandale besig om die nuus in &rsquo;n televisie-ontbytprogram te volg.Volgens hom het hy besluit om winkel toe te gaan om melk vir sy Weet-Bix te gaan koop. Hy het straataf na die winkel gestap. Soos wat hy nader na die winkel gestap het, sien hy toe die oorledene, Daniel &ldquo;Boy&rdquo; Lucas, by sy hek staan met &rsquo;n beker koffie in die hand.&ldquo;Ek het hom gegroet. Ek was &rsquo;n bietjie kwaad vir hom omdat ons vroe&euml;r oor werk gestry het, maar ons was nog bevriend.&rdquo;Die getuie het ges&ecirc; hy het Lucas baie goed geken.Terwyl hy na die winkel gestap het, sien hy Mallick vanuit die teenoorgestelde rigting &ndash; van die plek waar die taxi&rsquo;s mense op- en aflaai op die hoek van Zimdahl- en Springbokstraat in Gelvandale &ndash; in sy rigting aangestap kom. Op &rsquo;n vraag van die staatsaanklaer, adv. Andr&eacute; Canary, oor hoe hy Mallick ken, het die getuie geantwoord hy is &rsquo;n familievriend. Hy ken Mallick se ouers en susters al jare lank.Volgens hom het Mallick iets in sy hand gehad wat bedek was.&ldquo;Ek kan nie onthou wat hy aangehad het nie,&rdquo; s&ecirc; hy.Die getuie s&ecirc; toe hy terugkeer van die winkel, toe stap hy kop onderstebo omdat hy besig was om airtime op sy selfoon te sit.Hy s&ecirc; toe hy opkyk, toe is hy sowat 50 meter van Mallick.Volgens die getuie het Mallick sy hande voor hom uitgestrek.&ldquo;Boy was ook daar. Hy het &rsquo;n vuurwapen in sy hand gehad en dit na Boy se kop ge-point.&rdquo;Die getuie s&ecirc; toe die skoot afgaan, was daar nie &rsquo;n enkele mens in die straat nie.Volgens hom was dit so 06:20 toe die skoot gevuur is en hy het skuiling gesoek toe die skoot klap.Volgens die getuie het hy later gesien hoe Mallick van die moordtoneel af drafstap in die rigting van Terblanchestraat.&ldquo;Ek het toe gesien Boy is geskiet in die kop. Ek kon nie presies sien waar die wond was nie.&ldquo;Uit sy kop het &rsquo;n streep bloed geloop.&rdquo;Volgens die getuie het die bloed in sy rigting gevloei.Hy s&ecirc; hy het toe onmiddellik op WhatsApp gegaan, een of twee foto&rsquo;s van Boy geneem en dit vir sy twee susters aangestuur.&ldquo;Ek was geskok en het gebewe. My kop het nie lekker gevoel nie. Ek wou nie langer na die bloed kyk nie,&rdquo; het die getuie bygevoeg.Die getuie s&ecirc; soos die mense in die rigting van die moordtoneel gestroom het, het hy huis toe gestap. Volgens hom het hy in die proses sy eetlus verloor.Die verhoor duur voort.