UITSPRAAK in die hofsaak waarin Steve Bastiaan in die Kaapse hooggeregshof teregstaan, sal na verwagting vandag afgehandel word.Bastiaan staan tereg op klagte van aanranding met die doel om ernstig te beseer, asook die verkragting van en moord op sy vrou, Belinda (33).Hy is op 30 April 2015 in Lost City, Mitchells Plain, gearresteer nadat hy Belinda glo aangerand en verkrag het. Belinda was die belangrikste getuie in di&eacute; saak.Sy het egter in die hospitaal gesterf.Regter Kate Savage het gister begin met uitspraak deur uit beide die staat en die verdediging se slot&shy;beto&euml; voor te lees.Die openbare galery was volgepak met familielede, vriende en inwoners wat justice soek vir Belinda se afsterwe.Savage het gelees dat mediese kenners getuig het dat al sou Belinda uit haar hospitaalbed opgestaan het n&aacute; die aanval, sou sy nooit weer normaal kon funksioneer nie.Een van die dokters het getuig sy sou bedl&ecirc;end wees vir die res van haar lewe.Die judge het ook gelees dat die staatsadvokaat, Evadne Kortje, Bastiaan tydens kruisverhoor gevra het om te verduidelik &shy;hoekom Belinda in die aanval haar regteroog verloor het.Hy kon dit egter nie verduidelik nie.Bastiaan het voor staatsgetuies ges&ecirc; dat hy haar o&euml; sou uithaal.Bastiaan het egter tydens die verhoor volgehou dat dit nie hy was wat sy vrou verkrag en vermoor het nie.Volgens hom was daar &rsquo;n man wat &rsquo;n dag voordat Belinda ernstig beseer is, by sy huis in Tafelsig opgedaag en demand het om sy &ldquo;girlfriend&rdquo; Belinda te sien.Bastiaan se weergawe is dat hy die onbekende man en Belinda in die huis gelos en geloop het omdat hy nie moeilikheid gesoek het nie.Bastiaan kon egter nie die onbekende man aan die hof beskryf nie.Uitspraak gaan vandag voort.