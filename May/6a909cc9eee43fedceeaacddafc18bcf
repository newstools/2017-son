MIERGIF het nie gewerk nie, toe slaan hy sy ma met &rsquo;n graaf en koevoet dood.Daarna het Pietertjie le Roux (22) haar lyk 6 km ver agter hul Fiat Uno gesleep om dit in die bosse by Vermaaklikheid naby Riversdal te gaan dump.Die verstandelik gestremde Le Roux het einde laas week in die rondgaande hof in Swellendam erken hy het Francina van der Merwe (55) op 27 Julie 2016 vermoor. Hy sal di&eacute; week gevonnis word.Volgens hom is die verhouding tussen hom en sy ma gekenmerk deur konstante bakleiery, geskel en fisieke geweld teenoor hom.&ldquo;Sy het baie alkohol gebruik, veral op Saterdagaande en dan was die bakleiery, geskel en haar fisieke geweld teenoor my altyd die ergste,&rdquo; s&ecirc; Le Roux.Van der Merwe het hom van kleins af herhaaldelik en sonder enige rede emosioneel afgetakel en beledig met neerhalende woorde soos &ldquo;jou mal donner, jou mal n**i&rdquo;. Vroeg in 2016 het hy &rsquo;n bruin girlfriend gekry en sy ma het niks daarvan gehou nie.Hulle het konstant daaroor baklei.&ldquo;Dit was vir my baie swaar, juis omdat ons in Vermaaklikheid gewoon het en eintlik bitter min kontak met wit mense gehad het,&rdquo; s&ecirc; Le Roux in sy pleitverduideliking.Le Roux het vroeg in Julie 2016 sy ma met miergif probeer vergiftig.Hy het die gif in haar koffie gegooi, maar sy het niks oorgekom nie.Sowat drie weke n&aacute; die poging tot moord was Le Roux die aand eers by sy vriende en toe by sy meisie.Toe hy tuiskom, het sy ma hom weer geskel oor sy bruin girlfriend.Van der Merwe het gaan slaap: &ldquo;Ek het gesien hoe sy l&ecirc; en slaap en het toe na buite gegaan en &rsquo;n graaf gaan haal.&ldquo;Ek het haar oor die kop geslaan met die graaf. Sy het wakker geword en gevra: &lsquo;Wat maak jy?&rsquo; Sy het vir my ges&ecirc;: &lsquo;Hou net op.&rsquo; Ek het toe gesien die graaf werk nie.&ldquo;Ek het na buite gegaan en &rsquo;n koevoet gekry. Sy het op haar maag op die vloer gel&ecirc;,&rdquo; het Le Roux erken.Hy het haar toe verskeie kere met die koevoet agter op haar nek gesteek. Toe sy nie meer asemhaal nie, het hy die koevoet neergesit en haar uit die huis gesleep.Hy wou haar in die kar laai, maar sy was te swaar.Le Roux het &rsquo;n ankertou om sy ma se lyk vasgemaak en die ander kant van die tou aan die Fiat Uno.Hy het Van der Merwe toe met die kar op die grondpad gesleep tot by &rsquo;n koppie buitekant Vermaaklikheid.Daarna het hy haar lyk &rsquo;n entjie die bosse ingesleep en daar gelos.Le Roux het sy girlfriend gebel en vir haar ges&ecirc; sy ma is dood. Hy is toe huis toe en het die bloed probeer skoonmaak.Die polisie het hom kort daarna gearresteer.