DIE magsbalans in die Nelson Mandelabaai-metro kan in die Baai se noordelike gebiede gevind word.S&oacute; het Marlon Daniels, raadslid van die Patriotic Alliance (PA), Vrydag op &rsquo;n spesiale raadsvergadering in Port Elizabeth ges&ecirc;.Op di&eacute; vergadering is die Metro se ge&iuml;ntegreerde ontwikkelingsplan (IDP) vir die boekjare 2017/2018 tot 2020/2021 &eacute;n die 2017/2018-begroting goedgekeur.Die begroting is uiteindelik met &rsquo;n oorweldigende 67 stemme teenoor 52 ingestem.Die DA-beheerde koalisie met die UDM, ACDP en Cope het klaar die meerderheid met hul 61 stemme verseker.Die koalisie is ook deur die EFF (vyf stemme) en Daniels gesteun. Een EFF-raadslid was nie in die saal toe daar gestem is nie.Die ANC, AIC en UF het teen die IDP en die begroting gestem.Daniels s&ecirc; die Northerns het die uitslag van die munisipale verkiesing in Augustus 2016 bepaal.&ldquo;Daar is sommige mense wat nie kan vrede maak met die uitslag van verlede jaar se verkiesing nie.&ldquo;Hulle het 23 jaar gehad om die stad te maak werk, maar het nie.&ldquo;Nou verwag hulle die foute wat oor 23 jaar gemaak is, moet in 9 en half maande reggemaak word,&rdquo; aldus Daniels.Die PA-man het bygevoeg die vorige regering het die Northerns verwaarloos en moes daarom die gevolge dra.Athol Trollip, die burgemeester, meen groot vooruitgang is reeds gemaak met die bekamping van werkloosheid in die Metro.Hy&rsquo;t weer benadruk daar was &rsquo;n afname van meer as 2% in die werkloosheidsyfer in die vierde kwartaal van 2016.Trollip voeg by Statistieke Suid-Afrika (SSA) het in sy kwartaallikse arbeidsverslag bevind 4 000 nuwe jobs is in die Metro geskep.Werkloosheid in die Metro het van 31,8% tot 29,6% afgeneem. &ldquo;Almal wat glo ons kan nie 30 000 jobs oor die volgende 4 jaar skep nie, neem in gedagte dat 4 000 in net 9 maande geskep is. &ldquo;As jy in iets glo, kan jy dit vermag,&rdquo; meen Trollip.Hy het bygevoeg die onttrekking van Generral Motors uit die Metro was &rsquo;n groot terugslag, maar daar word met alle rolspelers vergader om plaaslike mense se jobs te red.Volgens hom is die mees uitgebreide openbare deelname in die geskiedenis van die Metro gevolg om die IDP op te stel.Andrew Whitfield, DA-raadslid, het bevestig 12 000 in&shy;woners het oor die twee IDP-prosesse insae gelewer. Hy&rsquo;t dit as &rsquo;n rekord beskryf.Volgens Trollip het die deelname dit moontlik gemaak om &rsquo;n begroting op te stel wat 90% ten gunste van die armes is.Trollip het verduidelik die Metro se toekomsplanne is op spesifieke pilare gebaseer. Di&eacute; pilare is &rsquo;n stad wat geleenthede bied, &rsquo;n veilige stad, &rsquo;n inklusiewe stad, &rsquo;n goed bestuurde stad en &rsquo;n stad wat vooruit beplan.Hy het bygevoeg die Metro se begroting het laas maand voor die nasionale tesourie gedien wat dit as die beste begroting in tien jaar beskryf het.Bicks Ndoni, &rsquo;n ANC-raadslid, het die IDP as onkreatief beskryf en het bygevoeg dit pak nie eintlik ekonomiese ontwikkeling aan nie. Hy meen ook die IDP en begroting is in Kaapstad opgestel omdat dit dieselfde pilare het as di&eacute; van die Stad Kaapstad.Die raadslede van die UF, AIC en EFF het ook aangevoer daar word nie genoeg gedoen om die kwessie van werkloosheid en &rsquo;n tekort aan grond vir behuising die hoof te bied nie.