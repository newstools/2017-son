MINDER as &rsquo;n jaar n&aacute; die wrede skietdood van die twaalfjarige Aliya &ldquo;Angel&rdquo; Tee van die Baaise Northerns gaan die moordverhoor van haar vermeende aanvallers in die Baaise hooggeregshof begin.Adv. Andr&eacute; Canary, staatsaanklaer, het die afgelope week aangedui die verhoor is gereed om op 18 September te begin.Die beskuldigdes, Nealon Redhouse (18) en Deon Harmse (24), albei van Uitbreiding 31, Bethelsdorp, is luidens die klagstaat lid van die Spotbouer-bende.Die twee beskuldigdes staan tereg op klagte van moord, twee klagte van poging tot moord, poging tot huisbraak met die opset om moord te pleeg, huisbraak met die opset om moord te pleeg, die onwettige besit van &rsquo;n vuurwapen en die onwettige besit van ammunisie.Hulle staan ook tereg op &rsquo;n klag wat verband hou met die feit dat hulle hul voorgedoen het as polisiebeamptes. Die beskuldigdes is nog nie gevra om te pleit nie en bly in aanhouding.Redhouse en Harmse staan ook saam met &shy;Elgershwin Goliath (27), ook van Uitbreiding 31, tereg op die skietdood van Donovan Berry alias Staal van Salt Lake in Mei verlede jaar.Di&eacute; saak is uitgestel tot 10 Junie in die Baaise landdroshof.Harmse is verlede jaar enkele minute nadat hy vir die moord op Staal in die landdroshof verskyn het, in hegtenis geneem vir die moord op Aliya.Intussen word die klagstaat teen Gregory Marley, wat teregstaan op die moord verlede jaar op Staal se broer Sean &ldquo;Nako&rdquo; Berry, ook opgestel. Aliya is op 7 Junie verlede jaar vermoor. Luidens die klagstaat was haar pa, Edmund Tee, en sy gesin, onder wie sy vrou, Candice, en Aliya die aand van 7 Junie laas jaar by hul woning in &shy;Bethelsdorp.Die gesin was in die hoofslaapkamer toe hulle &rsquo;n harde banging geraas teen die voordeur gehoor het.Die beskuldigdes het voorgegee hulle is lid van die Suid-Afrikaanse Polisiediens en het daarop aangedring dat die voordeur oopgemaak word.Edmund het na die voordeur gehardloop en agterdogtig begin raak toe hy geen teken van die polisie sien nie.Die voordeur en veiligheidshek was albei gesluit. Candice het Edmund gehelp om te keer dat die voordeur afgebreek word.In &rsquo;n poging om te sien wie by die voordeur was, het Edmund na die agterdeur gehardloop. Luidens die klagstaat was dit in daardie stadium dat die beskuldigdes hom ge-spot en na die agterdeur gehardloop het.Edmund het na binne gehardloop, die agterdeur gesluit en daarteen geleun om te verhoed dat die beskuldigdes toegang tot die huis verkry.Die beskuldigdes het nietemin daarin geslaag om toegang tot die huis te verkry. Edmund is in die proses raak geskiet. Die vermeende boosdoeners is toe verder die huis in op soek na die res van die gesin.Toe die beskuldigdes &shy;Candice en Aliya in die badkamer aantref, het hulle Aliya koelbloedig doodgeskiet.&rsquo;n Nadoodse ondersoek deur dr. Dave Kalev op Aliya se liggaam op 8 Junie 2016 het aan die lig gebring haar dood is veroorsaak deur &rsquo;n skietwond in die kop. Kort n&aacute; die skietvoorval is Edmund in die Living&shy;stone-hospitaal opgeneem. As gevolg van sy skietwond is hy nou &rsquo;n parapleeg. Die twee beskuldigdes se lawyers is adv. Richard Crompton en Peet &shy;Schoonraad.