NQABA Bhanga se &shy;termyn as die nuwe DA-leier in die Oos-Kaap het gister op &rsquo;n twyfelagtige wyse begin.Dit blyk daaruit dat hy bykans eers &rsquo;n uur n&aacute; die aankondiging van sy sege tydens die DA se Oos-Kaapse kongres by die Oos-Londense konferensiesentrum opgedaag het.Bhanga is omstreeks 10:00 as die nuwe man in charge aangekondig.DA-beamptes het geskarrel om Bhanga op te spoor en &rsquo;n mediakonferensie wat onmiddellik n&aacute; die aankondiging moes plaasvind, moes uitgestel word.Gerugte het begin rondgevlieg dat Bhanga moontlik die vorige aand te hard gepaartie en toe verslaap het.Lawrence Troon, voormalige ANC-raadslid in die Nelson Mandelabaai-metro, het Bhanga di&eacute; week daarvan beskuldig hy gereeld in taverns en shebeens uithang en dan dronk raak.Bhanga het Troon daarna as &rsquo;n cry baby uitgekryt omdat hy n&aacute; die munisipale verkiesing in &shy;Augustus 2016 nie weer tot die raad verkies is nie.&ldquo;Ek is &rsquo;n volwassene en fokus op die werk van die party.&ldquo;Troon het niks met die DA uit te waai nie,&rdquo; aldus Bhanga, &rsquo;n voormalige DA-LP.Bhanga, &rsquo;n Metro-raadslid, het Veliswa Mvenya, &rsquo;n DA-LPW, gister om die topposisie verslaan.Die meerderheid van die 450 afgevaardigdes by die provinsiale kongres het vir Bhanga gestem.Hy was veronderstel om &rsquo;n toespraak te lewer en moes 10:15 &rsquo;n mediakonferensie hou, maar hy het bykans &rsquo;n uur laat by die konferensie opgedaag.The Herald skryf op Twitter toe die media Bhanga uitvra oor sy afwesigheid, het hy ges&ecirc; vir hom gaan dit nie oor die &ldquo;verhoog&rdquo; nie.Hy het Athol Trollip, uitgaande leier en mayor in die Metro, as die belangrikste persoon in die DA beskryf.Trollip was 15 jaar aan die stuur van die party in die Oos-Kaap.Op die sosiale media is berig Bhanga het Trollip as &rsquo;n broer en mentor bestempel. Hy&rsquo;t genoem dat Trollip hom respek geleer het.Te danke aan Trollip beskou hy wit mense nie meer as sy vyande nie en gee hy nie om as hy as Trollip se handlanger beskou word nie.Volgens hom sal hy die DA nie in die steek laat nie en indien hy dit doen, soos met sy laatkommery, sal die party hom regruk.Hy het verskoning gevra omdat hy laat was en het homself as &rsquo;n betroubare leier beskryf wat verantwoordelikheid neem vir sy optrede.Hy het bygevoeg sy doelwit is vir die DA om in 2019 in beheer te wees in die Oos-Kaap.Die res van die nuwe provinsiale bestuur is: Bobby Stevenson en Terence Fritz (adjunkleiers), Andrew Whitfield (voorsitter) en &shy;Yusuf Cassim, Kobus Botha en Marshall von Buchenroder &shy;(adjunkvoorsitters).Mmusi Maimane, nasionale DA-leier, het ook &rsquo;n toespraak gelewer. Volgens Maimane is die Oos-Kaap die DA se beste kans om aan die land te bewys wat die party kan doen indien hy regeer.Hy het ges&ecirc; die DA se oorname in die Nelson Mandelabaai-metro n&aacute; afloop van verlede jaar se munisipale verkiesing, toon die provinsie is nie meer die ANC se hartland nie.Volgens hom het die DA die Metro in &rsquo;n aaklige toestand &shy;ontvang. Dis nou die party se plig om dit n&aacute; dekades van &rsquo;n korrupte en ongevoelige regering te herstel.Hy het bygevoeg die DA se sukses in die Metro en die Kouga-munisipaliteit kan nou regoor die provinsie versprei word.Maimane het bygevoeg Trollip en sy span het binne agt maande reuse-suksesse in die Metro behaal.Hy het ook &rsquo;n paar dwarsklappe na die ANC gemik en ges&ecirc; di&eacute; party stort ineen. &ldquo;Dis nou ons kans, want die krisis in die ANC het die deur net wyd genoeg oop gelaat.&rdquo;