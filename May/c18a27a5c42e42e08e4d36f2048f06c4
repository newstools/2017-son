CARL Schoombie se killers sal Vrydag weet hoe lank hulle gaan mang.Regter Robert Henney het Juane Jacobs (37) en Brent Henry (40) op 24 Maart in die Kaapse hooggeregshof aan die moord op Schoombie (27) skuldig bevind.Schoombie en drie vriende het op 21 November 2015 omstreeks 04:00 &rsquo;n Uber-taxi by die nightclub Tiger Tiger in Claremont gevat om huis toe te gaan. Henney het bevind Henry en Jacobs het hulle agtervolg en aangerand. Henney het bevind Henry en Jacobs het met &rsquo;n gemeenskaplike doel opgetree deur Schoombie dood te skop en te slaan.Staatsadvokaat Chris Burke het gister betoog dat Jacobs en Henry lewenslank tronkstraf moet kry.Hy het die moord op Schoombie as &ldquo;wreed, lafhartig en sinneloos&rdquo; beskryf.&ldquo;Hierdie jong mense was besig met hul eie goed en was verantwoordelik genoeg om &rsquo;n Uber te kry.&ldquo;Toe word hulle soos diere gejag en geterroriseer. Carl is genadeloos doodgeslaan en -geskop,&rdquo; het Burke ges&ecirc;.Hy het ook aangehaal wat Schoombie se pa, Deon, vir hom ges&ecirc; het: &ldquo;Ek verstaan nie: As jy met iemand baklei en jy slaan hom plat en uit, dan het jy mos die geveg gewen. Hoekom dan aanhou skop en slaan?&rdquo;Burke het bygevoeg dat die feit dat n&oacute;g Jacobs n&oacute;g Henry getuig het, wys hulle het nie die hof in hul vertroue geneem nie. Dus is daar ook geen berou nie.Henry se lawyer, adv. Johan Solomons, het betoog sy kli&euml;nt is &rsquo;n eerste oortreder en die pa van drie kinders.William Booth, wat vir Jacobs optree, het ges&ecirc; sy kli&euml;nt is bipol&ecirc;r en die aanranding was nie beplan nie.