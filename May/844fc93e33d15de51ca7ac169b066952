ATHOL Trollip, burgemeester van die Nelson Mandelabaai-metro, het Vrydag op &rsquo;n emosionele wyse teruggetree as DA-leier in die Oos-Kaap.Trollip het 15 jaar gelede, in 2002, die partyleier in die provinsie geword en was ook in &rsquo;n stadium partyleier in die nasionale parlement.In sy afskeidstoespraak het hy afgevaardigdes gewaarsku om nie die &ldquo;vyand&rdquo; binne die DA toe te laat nie, want dit sal volgens hom die party vernietig.News24 berig op Twitter Trollip het ook &rsquo;n dwarsklap na die Save South Africa-veldtog gemik deur te benadruk hierdie veldtog wil eintlik net die ANC red.Mmusi Maimane, nasionale leier, was ook vol lof vir Trollip en het benadruk laasgenoemde het altyd die belange van die DA eerste gestel.Volgens Maimane is Trollip &rsquo;n spanspeler, &rsquo;n natuurlike kaptein en het Trollip, ten spyte van sy dekades se ervaring, hom nog nooit ondermyn nie.James Selfe, voorsitter van die party se federale kongres, het verduidelik Trollip het &rsquo;n groot rol gespeel in die totstandkoming van die DA.Hy het Trollip as &rsquo;n ferm leier beskryf wat hom op alle ge&shy;biede heeltemal aan die party toegewy het.Tony Leon, die DA se eerste nasionale leier, het Trollip ook in &rsquo;n video-boodskap geprys.Leon meen Trollip het gehelp om die party in die regte formaat te kry en het hom namens almal daarvoor bedank.