DIE &ldquo;Bonteheuwel-divas&rdquo; is terug in volle glorie met &rsquo;n nuwe resepteboek en &rsquo;n nuwe seisoen van hul televisiereeks nadat hul eerste poging &rsquo;n groot sukses was.Koelsoem Kamalie (69) en Flori Schrikker (64), twee afgetrede anties van die Kaapse Vlakte, het verlede jaar groot opslae gemaak met hul eerste kookboek, Kook Saam Kaaps, vol coloured huiskosse wat maklik en goedkoop is om te maak. Die boek het so goed gedoen, internasionale toekennings gekry en di&eacute; twee groot sterre in Suid-Afrika gemaak, dat hulle eenvoudig nog een moes uitreik. Soettand is onlangs bekendgestel en dit verkoop soos soetkoek. Die boek is reeds op die top&shy;verkoper-lys in die land.Di&eacute; tweede boek bevat resepte van koeksisters, poedings, beskuit en koeke. Die eerste boek moes onlangs in sy vierde druk gaan en die twee anties kan nog steeds nie glo hul resepte is so gewild nie.&ldquo;Ons TV-program het net so goed gedoen dat Via ons moes vra vir &rsquo;n tweede seisoen daarvan, wat ons in Julie n&aacute; Ramadaan gaan skiet,&rdquo; s&ecirc; Kamalie.Sy s&ecirc; hulle is al so gewoond aan kook en bak dat die tweede boek se resepte &ldquo;uit die lig geval het&rdquo;. &ldquo;Die tweede boek was nie so moeilik nie. Dit was vir ons makliker as die eerste een,&rdquo; s&ecirc; Kamalie.Sy s&ecirc; haar nuwe roem hou haar baie besig. &ldquo;Maar dit is regtig nice.&rdquo;Schrikker s&ecirc; hulle toer deesdae die hele land vol.&ldquo;Die tweede boek is baie meer persoonlik. Daar is foto&rsquo;s in van ons familielede by wie ons hierdie resepte geleer het.&rdquo;Sy s&ecirc; haar gunsteling-resep in die boek is haar ouma se doekpoeding wat vir &ldquo;generasies oorgedra is en wat ek aan my dogter ook geleer het&rdquo;.Schrikker s&ecirc; sy sien uit na die tweede seisoen van hul televisiereeks, Flori en Koelsoem se Kosse op Via, DStv-kanaal 147.&ldquo;Ons het dit baie geniet en Via het ons so gemaklik laat voel.&rdquo; Maar Schrikker s&ecirc; met al die roem is hul voete nog plat op die aarde en sal hulle die strate van Bonteheuwel vir niks verruil nie.&ldquo;Ek is nog steeds Flori en dit is hoe mense my vandag nog ken. Dis net my man wat weier om saam my na &rsquo;n mall te gaan, want ek word heeltyd gestop vir &rsquo;n foto en &rsquo;n gesels,&rdquo; lag sy. Sy s&ecirc; hulle het baie fun op hul ouderdom. &ldquo;Die lewe begin regtig op 60,&rdquo; grap sy.Die twee is uitgeboek tot November en was onlangs by die KKNK en die Woordfees.&ldquo;Die mense roep ons deesdae die divas van Bonteheuwel. Ons wil die jong mense hier wys dat daar iets is vir hulle, kry net jou passie en gaan vir dit,&rdquo; s&ecirc; Schrikker. Izak de Vries van Lapa-uitgewers s&ecirc; Kook saam Kaaps het verlede jaar die Suid-Afrikaanse been van die Gourmand-kompetisie gewen in die afdeling vir tradisionele kos.&ldquo;Die ander prys was &rsquo;n WOORDtroFEE vir die beste verkoper in die Leefstyl-afdeling by die US Woordfees.&rdquo;Soettand is te koop by boekwinkels en aanlyn vir R200. ) Son op Sondag gee twee Soettand-boeke weg. Beantwoord net die volgende vraag: Wat is die naam van die nuutste boek van die twee anties?SMS jou antwoord na 35128 (elke SMS kos R1.50). Die wenners sal telefonies gekontak word.