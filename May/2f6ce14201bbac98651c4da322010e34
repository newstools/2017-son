HARTSEERTONELE het hulle Saterdag in die Strandse begraafplaas afgespeel toe &rsquo;n gesin van vyf ter ruste gel&ecirc; is.Honderde mense het die begrafnis van Christopher Theron (34), sy vrou, Mercia Fish (25), en hul drie kinders, Michelle (10), Chrizet (7) en CJ Fish (7 maande), bygewoon.Die gesin het doodgebrand toe hul plakkershut die oggend van Vrydag 7 April afgebrand het. Die oorsaak van die brand is steeds nie bekend nie.Die vyf is onherkenbaar verbrand en die families moes op DNS-toetsuitslae wag om hulle te kon eien.Die hele gesin is in wit kiste begrawe. Chrizet en CJ is saam met hul pa in een graf begrawe. Michelle is saam met haar ma, Mercia, in een graf begrawe. Sharon Fish, Mercia se ma, was ontroosbaar terwyl sy die enigste oorlewende kind, Faith (5), styf teen haar vasgehou het.Faith het die brand oorleef toe sy die Donderdagaand by haar ouma in Chris Nissen-park geslaap het.