TWEE Oos-Kaapse sangeresse is deur na die live shows van die nasionale sangkompetisie The Voice South Africa. Amanda Faku (23) van Missionvale en Zikhona &ldquo;Zee&rdquo; Gqamana van Grahamstad het die live knock-out-rondes van di&eacute; kompetisie gewen.Faku is die jong vrou wat aanvanklik skaars haar mond tydens The Voice SA se blinde oudisies oopgemaak het. Dit was toe &aacute;l vier judges binne sekondes vir haar omgedraai het.Faku is &rsquo;n &shy;rekeningkunde-student aan die Nelson Mandela-Universiteit (NMU). Die jong engelstem het in die live knock-out-rondes teen Centurion se Rick Jansen gesing.Faku het Nathi Mankayi se liedjie &ldquo;Nomvula&rdquo; gesing.Albei deelnemers is in Karen Zoid se span. Zoid het Sondag gepraat van hoe sy van die begin af nog altyd in Faku geglo het. Daarna het Zoid die aankondiging van Faku se sege op televisie gemaak.Faku s&ecirc; op Facebook: &ldquo;Ek voel so gelukkig en opgewonde daaroor dat ek deur is na die live shows. #TheVoiceSA &shy;#TeamKaren.&rdquo;Gqamana, wat &rsquo;n lid is van Khan Morbee se span, het teen die Kaapse sanger Kirby Jo gesing. Die jong sangeres het Zonke Dikana se liedjie &ldquo;Jik&rsquo;izinto&rdquo; gesing. Morbee het Gqamana gekies om deur te dring. Die jong sangeres het onlangs ook haar honneursgraad in IT aan die Rhodes-Universiteit behaal. Gqamana het op Facebook gespog met &rsquo;n video van die live knock-outs waarin sy sing. Intussen sal die Baai se Emma Ellis (21) vanaand haar hart op die verhoog uit sing vir &rsquo;n plek in die live shows.Ellis is &rsquo;n lid van Zoid se span en het vroe&euml;r aan Son op Sondag vertel hoe di&eacute; sangkompetisie wonderwerke vir haar sangloopbaan verrig. Ellis is &rsquo;n student aan die NMU en studeer vir &rsquo;n BA-graad met sielkundige, Engels, sosiologie en antropologie as vakke. &rsquo;n Ander Baaienaar wat nog in di&eacute; kompetisie is, is die 23-jarige Alex Cavan. Hy is in Bobby van Jaarsveld se span. Cavan doen verskillende gigs in die Baai terwyl hy vir sy babadogter en verloofde sorg. &ldquo;Dankie vir almal se ondersteuning. Julle is amazing,&rdquo; het Cavan onlangs op sy Facebook-blad geskryf.