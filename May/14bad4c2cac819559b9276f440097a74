&rsquo;N POLISIEMAN van die Baai het Maandag verdwyn toe hy &rsquo;n entjie op sy geel fiets gaan ry het. Vandag is die derde dag dat hy vermis word en sy familie en vriende is rasend van kommer.Volgens kol. Priscilla Naidu, &rsquo;n polisiewoordvoerder, is &rsquo;n soektog begin na sers. Michael van der Watt (34), wat Maandagoggend spoorloos verdwyn het. Toe Unity van der Watt, Michael se vrou, later die dag by hul huis in Rowallan Park aangekom het van Kaap St. Francis af, was Michael steeds nie by die huis nie.Unity het die polisie ontbied omdat sy glad nie haar man in die hande kon kry nie.Van der Watt, &rsquo;n polisieman by die taktiese taakspan in die Motherwell-groep, is laas gesien deur &rsquo;n kollega wat hom by sy huis gaan aflaai het nadat hulle nagskof gewerk het.&ldquo;Volgens ons inligting het Van der Watt, wat ook &rsquo;n fietsryer is, se buurmense gesien hoe iemand vroeg Maandagoggend die huis verlaat in fietsry-uitrusting,&rdquo; s&ecirc; Naidu.Van der Watt se selfoon en ander persoonlike items is by sy huis gelos.Willem van der Watt, Michael se broer, het gister aan Son ges&ecirc; dat die soektog na sy broer selfs op &rsquo;n groter skaal deur die polisie uitgevoer word. &ldquo;Ons is nie seker hoe akkuraat die bure se inligting is nie, want hulle erken hulle het &rsquo;n fietslig in die oggend gesien, maar kan nie definitief s&ecirc; of dit Michael was of nie. &ldquo;Ek het nog niks nuuts van die polisie gehoor nie, maar ek weet hul honde-eenheid en perde is nou deel van die soektog,&rdquo; se Willem.&ldquo;Michael het nog Sondagaand sy vrou ge-whatsapp en als. &ldquo;Michael se vriend wat hom Maandagoggend sewe-uur moes ontmoet, het ons gebel en ges&ecirc; Michael het nog nie opgedaag nie.&rdquo;Van der Watt het ten tyde van sy verdwyning &rsquo;n swart- en-bloukleurige hemp, &rsquo;n swart broek en wit fietsryskoene aangehad.&ldquo;Die polisie se honde-eenheid, asook die lugvleuel, is besig met soekoperasies langs die fietsryroetes by Draaifontein, Seaview, Schoenmakerskop en Groenbossies,&rdquo; s&ecirc; Naidu.Willem s&ecirc; Michael het met sy ou geel fiets gery, en die waarde van di&eacute; fiets kan nie meer as R10 000 wees nie. Michael het volgens sy broer in baie kompetisies fietsgery voordat hy by die polisie aangesluit het.Teen gistermiddag het die polisie steeds onverpoos na die vermiste gesoek.