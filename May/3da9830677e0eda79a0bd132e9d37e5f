&rsquo;N TWEELING (2) van Table View is gisteroggend vir geringe rookinaseming behandel nadat hul huis se extractor fan aan die brand geslaan het.Volgens Werner Vermaak, woordvoerder van ER24, het die tweeling in hul kamer geslaap terwyl die huishulp met &rsquo;n vierjarige kind in die tuin gespeel het. Die huishulp het rook gesien en dadelik by die huis ingegaan om die tweeling te red. Ongelukkig kon sy dit weens die rook nie regkry nie en sy het om hulp gebel.Die ouers het toe glo by die huis aangekom en kon die twee uit die kamer kry nog voor die koms van die brandweer en paramedici.Die twee is op die toneel behandel voordat hulle na die Milnerton Mediclinic geneem is vir waarneming. &ndash; ER24