SOWAT 70 kinders is Vrydagoggend beseer toe &rsquo;n bus op die R603 in Adams Mission, KwaZulu-Natal, omgeslaan het.By die paramedici en ander nooddienste se aankoms, is die bus wiele in die lug langs die pad gekry. Die kinders het reeds uit die bus geklim en het op die toneel rondgedwaal.Die paramedici het die kinders ondersoek en vasgestel sowat 70 van hulle is lig tot matig beseer. Gelukkig is niemand ernstig of noodlottig beseer nie. Die kinders is ter plaatse behandel en na omliggende hospitale vervoer vir verdere behandeling.Die presiese oorsaak van die ongeluk is nog nie bekend nie, maar plaaslike owerhede was op die toneel om ondersoek in te stel. &ndash; ER24