ATLANTIS. &ndash; &rsquo;n Onwettige kragkoppeling het &rsquo;n meisie (12) se lewe gekos.Ithumuleng Selela van Witsand is Dinsdag doodgeskok.Die kind het gaan wasgoed ophang toe die tragedie gebeur het.Teboho &shy;Thelejame, haar pa, bevestig dat sy dogter net n&aacute; skool buite wasgoed gewas het. Hy s&ecirc;: &ldquo;Ek weet nie presies wat gebeur het nie, maar die huismense het net &rsquo;n gil gehoor. Hulle het almal na buite gehardloop waar my dogter by die lyn gestaan het. &ldquo;Ons het haar van die draad weggeruk en het noodhulp probeer toepas, maar ek kon sien dat sy besig was om te gaan.&ldquo;Van my bure het lang&shy;lewe-melk in haar mond gegooi in &rsquo;n poging om haar by te kry.&rdquo;Hy s&ecirc; met trane in sy o&euml;: &ldquo;Maar alles was vergeefs.&rdquo;Die familie het daarna met die meisiekind na die hospitaal gejaag, maar die dokters het ges&ecirc; sy is dood. Konst. Debbie Allard, &rsquo;n polisiewoordvoerder, het die voorval bevestig.Volgens Allard het Selena wasgoed aan &rsquo;n elektriese draad gehang en sy is op di&eacute; manier geskok. Sy s&ecirc;: &ldquo;By haar aankoms by die hospitaal is sy dood verklaar.&rdquo;Die polisie het intussen &rsquo;n geregtelike doods ondersoek begin.Volgens Selela se skoolhoof, Hendrik van Wyk, is die skool in rou gedompel oor die verlies van die lewenslustige leerder. Van Wyk s&ecirc;: &ldquo;Sy was &rsquo;n baie intelligente en goed gemanierde leerder en het die skool bygewoon tot die dag van die tragedie.&rdquo;Barbara Rass, raadslid van Atlantis, s&ecirc; dit is nou een lewe te veel wat deur hierdie onwettige krag&shy;aansluitings geneem is. &ldquo;Die kind is van &rsquo;n blink toekoms beroof,&rdquo; meen Rass.Ras noem ook dat dit nie die eerste voorval is waarin iemand gesterf het as gevolg van onwettige bedrading nie.