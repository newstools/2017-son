&rsquo;N DA-LID het &rsquo;n omroeper aanges&ecirc; om Truman Prince van die lug af te sny, beweer Prince in &rsquo;n verklaring.Prince het gister na die Gamka FM-radiostasie ingebel om deel te neem aan &rsquo;n gesprek. Dit was toe die Demokratiese Alliansie se kandidaat in wyk 7, Japie van der Linde, op die lug met Deon Louw, aanbieder, gesels het.In die verklaring s&ecirc; &shy;Prince hy wou net die leuens van die DA en die Karoo Democratic Force (KDF) weerl&ecirc;.&ldquo;Die DA se kandidaat in wyk 7, Japie van der Linde, en die DA se meeloper in die Beaufort-Wes-raad, Noel Constable, het &rsquo;n omroeper van Gamka FM gister voorges&ecirc; om my af te sny.&ldquo;Van der Linde en Constable het my grondwetlike reg op vryheid van spraak openlik, in die openbaar, en op regstreekse radio, ondermyn.&ldquo;Ek het daar en dan besluit om tyd op Gamka FM te koop &ndash; terwyl die DA en KDF se verteenwoordigers hul stories verniet en gratis kon uitsaai.&rdquo;Volgens Prince het Louw, die omroeper, boonop soos &rsquo;n histeriese kleuter begin huil toe hy by die stasie opdaag.&ldquo;Hy was glo bang ek sou hom foeter. Ek het iets om te s&ecirc; en geen geweld was nodig nie.&ldquo;Ek het goeie geld &ndash; my eie geld &ndash; aangebied om my stem te laat hoor.&rdquo;Volgens Prince het Van der Linde en Constable in die ateljee by Louw gesit en Louw aanges&ecirc; om &ldquo;my af te sny toe ek dinge ges&ecirc; het wat Van der Linde en Constable se ware kleure gewys het.&ldquo;Dis mos nou nie mediavryheid nie! Vir seker gaan ek &rsquo;n klag by Okosa en by die media-ombudsman indien oor Gamka FM se verkragting van die mees element&ecirc;re mediabeginsels.&rdquo;Prince s&ecirc; verder die DA ondersteun Louw geldelik.&ldquo;Dit het skielik soos &rsquo;n Hollywood-polisiedrama gelyk voor die radiostasie soos polisie-bakkies met skreeuende bande en loeiende sirenes en flikkerende blou ligte opgedaag het om my te arresteer.&rdquo;