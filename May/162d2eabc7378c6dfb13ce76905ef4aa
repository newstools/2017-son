DIE Spaanse tandarts wat na bewering sy driejarige tweeling op 6 April vanjaar in Houtbaai naby Kaapstad vermoor het, gaan vir psigiatriese waarneming gestuur word.Daar is nog nie besluit waar Mario-C&eacute;sar Deus Yela (48) vir waarneming opgeneem gaan word nie.Deus Yela, wat in die Polls&shy;moor-gevangenis aangehou word, het gister weer vlugtig in die landdroshof in Wynberg verskyn.Hy het met sy vorige verskyning gekla dat hy weens &rsquo;n geraas nie in die Polls&shy;moor-gevangenis kan mediteer nie. William Booth, sy regsverteenwoordiger, het die hof gevra dat hy na die Victoria-hospitaal oorgeplaas word omdat hy moontlik weer sy eie lewe kan probeer neem.Die staat beweer dat Deus Yela, &rsquo;n Spaanse burger, sy Switserse eksvrou, Julia &shy;Engelhorn, op die dag van die moorde vir middagete genooi het. Sy vlug terug na Spanje was reeds bespreek en dit sou sy laaste dag in Suid-Afrika wees.Hy het saam met hul drie kinders, &rsquo;n sewejarige seun en die driejarige Octavia en Maximo, drie weke lank in die Princess Beach-kompleks in Houtbaai gewoon.Dit was deel van sy besoekregte ingevolge hul egskeidingsooreenkoms.Die sewejarige was nog in die skool toe Engelhorn op Octavia en Maximo se lykies afgekom het.Volgens die staat het Deus Yela probeer om Engelhorn met &rsquo;n mes by te kom, maar sy het gevlug en veiligheidswagte by die Princess Beach-kompleks se aandag getrek.Daarna het Deus Yela sy eksvrou se motorsleutels gegryp en met haar motor weggejaag. &ndash; Netwerk24