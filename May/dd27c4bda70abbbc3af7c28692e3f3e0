DIS onaanvaarbaar en disrespekvol.So het Mabine Seabe, woordvoerder van die nasionale DA-leier, Mmusi Maimane, ges&ecirc; oor die optrede van Nqaba Bhanga, die party se nuutverkose provinsiale leier.Bhanga is Saterdag op die party se provinsiale kongres in Oos-Londen as die nuwe leier aangewys nadat die meeste van die 450 afgevaardigdes Vrydag vir hom gestem het.Met die aankondiging van Bhanga se sege oor Veliswa Mvenya, &rsquo;n DA-LPW wat al 17 jaar by die party betrokke is, was hy egter skoonveld.Bhanga, &rsquo;n raadslid in die Nelson Mandelabaai-metro, is omstreeks 10:00 as wenner aangekondig en was veronderstel om die media 10:15 toe te spreek.DA-beamptes het glo laat blyk sy selfoon is afgeskakel en hulle moes skarrel om hom in die hande te kry.Hy het ongeveer &rsquo;n uur later opgedaag nadat Maimane, wat die kongres 09:00 toegespreek het, reeds die Oos-Londense konferensiesentrum verlaat het.Bhanga het aan News24 ges&ecirc; hy het die aankondiging misgeloop omdat hy op sy senuwees was oor die verantwoordelikheid wat op hom wag.Hy het verduidelik hy wil nie &rsquo;n mislukking wees nie en om verskoning gevra.Bhanga het homself daarna as &rsquo;n betroubare leier met &rsquo;n goeie rekord beskryf.&ldquo;Ek vra verskoning omdat ek laat was. Ek is betroubaar omdat ek verantwoordelikheid vir my optredes aanvaar,&rdquo; het Bhanga aan News24 ges&ecirc;.Seabe het ges&ecirc; daar is nou baie werk wat voor die nasionale verkiesing in 2019 voorl&ecirc;. &ldquo;Die DA-leier (Maimane) wens demokraat Nqaba Bhanga en die nuwe provinsiale leierskap net die beste toe vir die pad wat voorl&ecirc;,&rdquo; het Seabe afgesluit.Athol Trollip, Bhanga se voorganger, het n&aacute; 15 jaar afstand gedoen van die provinsiale leierskap om te fokus op sy rol as burgemeester van die Metro.Bhanga dien in Trollip se burgemeesterskomitee en is die voorsitter van die komitee oor menslike nedersettings.Trollip het aan Son ges&ecirc; Bhanga se optrede was onaanvaarbaar.&ldquo;Hy was disrespekvol teenoor die grootsheid van die situasie, maak nie saak wat sy redes was nie. Hy was ook disrespekvol teenoor die nasionale leier deur Mmusi Maimane se baie belangrike toespraak te mis.&ldquo;Leierskap is &rsquo;n geweldige verantwoordelikheid en &rsquo;n skerp leerkurwe wag nou op hom,&rdquo; het Trollip ges&ecirc;.Die mayor het bygevoeg Bhanga se nuwe uitvoerende raad sal hom ondersteun om sy potensiaal as &rsquo;n leier te bereik.Die res van die nuwe provinsiale bestuur is: Bobby Stevenson en Terence Fritz (adjunk-leiers), Andrew Whitfield (voorsitter) en &shy;Yusuf Cassim, Kobus Botha en Marshall von Buchenroder (adjunk-voorsitters).