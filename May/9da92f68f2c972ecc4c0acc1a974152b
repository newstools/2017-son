SKEPTISISME oordonder die oorblywende besadigde denke en gesprekvoering oor die voort&shy;bestaan van Afrikaans, veral op universiteit. Di&eacute; skeptisisme word gedryf deur (soms) bitter, oppervlakkige joernalistiek en (meestal) bitterbekkige lesersbriewe en SMS&rsquo;e in die Afrikaanse hoofstroommedia. Die nederige, helderdenkende, nie-rassige stemme van Jakes Gerwel, Gerrit Brand, Neville Alexander en andere word in di&eacute; verband gemis. Nie dat skeptisisme in beginsel &rsquo;n verkeerde ding is nie.Intellektuele behoort bedenking as aanvaarbare eerder as aanvegbare fenomeen te verwelkom. Aanhoudende modieuse sinisme kan sinsverbystering egter laat toeneem. Nie net onder gewone Afrikaanssprekendes nie, maar ook onder &rsquo;n broodnodige Afrikaanssprekende intellektuele klas wat uiteraard nodig is vir volhoubare volwassewording van die &ldquo;ho&euml;r uitdrukkingsvorme&rdquo; van Afrikaans. Jare gelede het die letterkundige Rob Antonissen die toon van die &ldquo;skollie&rdquo;-spreker in &rsquo;n Adam Small-gedig beskryf as &ldquo;tot apatie verdofde sinisme&rdquo;. Miskien sou dit veilig wees om nou te noem die toon en aard van die openbare gesprek oor die voorbestaan van Afrikaans klink erger as die &ldquo;skollie&rdquo;-spreker in Small se gedig. Ek hoop wel van harte ek is verkeerd hieroor. Dit voel egter asof di&eacute; nugter stemme deur die oordonderende bitter stemme verdring word. Di&eacute; bitterbekke word algemeen aanvaar as woordvoerders vir die Afrikaanse saak. Hier verwys ek na konserwatiewe Afrikaners soos Jan Heunis, Hermann Giliomee en Christo Viljoen, wat wit Afrikaanssprekendes se behoeftes op, soos hulle dit stel, &ldquo;arm bruin Afrikaanssprekendes&rdquo; projekteer oor bruines glo sal ondergaan as die Universiteit Stellenbosch sou verengels. Die waarheid is &ndash; die meeste (arm) bruines sal Maties weens &rsquo;n gebrek aan geld en ho&euml; toelatingsvereistes nooit van binne sien nie.Di&eacute; bitterbekke is egter nie net wit Afrikaanssprekendes nie, maar ook bruin konserwatiewes. Tydens &rsquo;n informele gesprek oor Afrikaans in Desember 2016 buite Franschhoek het &rsquo;n bruin akademikus gelaaide woorde soos &ldquo;geveg&rdquo;, &ldquo;stryd&rdquo; en &ldquo;hulle&rdquo; jeens die regering gebruik. Dis hoogs problematies. Di&eacute; amper doelbewuste ongenuanseerdheid oor die kompleksiteit van Afrikaans se posisie n&aacute; apartheid getuig van die heersende openbare idioom van disrespek teenoor di&eacute; wat gekrenk is deur die verskansing van Afrikaanssprekendheid as &ldquo;almal se identiteit&rdquo; in 1976. Gerwel het destyds sy kommer uitgespreek oor die rassistiese beeld van Afrikaanssprekendheid. &ldquo;Daar is &rsquo;n onverfynde brutaliteit, amper &rsquo;n agterlikheid, aan die gedurige aggressiewe bitterbekkigheid en kleinlike keffery wat ongelukkig nog deur te veel toonaangewende en beeldvormende Afrikaanse forums gevoer word.&rdquo; Kom ons leen ons tot nuanses en &rsquo;n diep historiese ingesteldheid wanneer ons oor Afrikaans en taal praat, of in die media verslag doen. Dit sal meehelp om mekaar met beter begrip en respek te hanteer. Die &ldquo;seer&rdquo; van die verlede waarvan almal gelyke draers is, behoort as morele kompas te dien om te verseker ons verval nie weer in historiese &ldquo;taal-foute&rdquo; nie. Almal se positiewe ingesteldheid en medemenslikheid is nodig in die debat oor Afrikaans. Dit moet kruisbestuiwend wees teen die skeptisisme in die Afrikaanse media, Steve Hofmeyr, Dan Roodt, Giliomee, Heunis, Viljoen en ander regsgesindes wat Afrikaanssprekendheid as spesiale identiteit van wit Afrikaners wil verskans. Met kennis van andere se leefw&ecirc;reld kan Afrikaanssprekendheid Suid-Afrika help opbou. Dit hoef nie altyd as draer en bevorderaar van skeptisisme en verstarde Afrikanerdenke en -identiteit beskou te word nie.