DIE rugbyspanne van Wesbank en Saldanha het Saterdag met uithaler-spel vir groot opwinding gesorg.Dit was op die Wesbank-sportterrein in &rsquo;n Groot Uitdaagbeker-wedstryd van die Swartweskus-streek van die Boland.Hoewel Wesbank met 44-32 gewen het, het albei spanne goeie hardlooprugby opgedis.Saldanha was rustyd gerieflik voor met 20-10.Maar nadat die besoekers se kaptein, Winston Albrecht, &rsquo;n geelkaart vroeg in die tweede helfte gewys is, het Wesbank beheer geneem.Ettiene van Rooyen en Ruduwan April het teen die loop van die spel skitterende drie&euml; vir Wesbank gedruk.Die tuisspan het toe die eerste keer voorgeloop.Met sy vyf doelskoppe en &rsquo;n skepdoel het die losskakel, Dashton Wellman, die druk op die besoekers laat toeneem.Wellman het 19 punte tot sy span se totaal bygedra.