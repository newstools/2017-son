ALMAL betrokke by renoster-beveiliging het met skok gereageer nadat ’n regter van die Grahamstadse hooggeregshof aan drie vermeende renosterstropers borgtog toegestaan het, berig News24. Dié drie, bekend as die Ndlovu-bende, is effektief uit aanhouding vrygelaat, al het die staat aangevoer hulle hou ’n vlugrisiko en verdere bedreiging vir renosters in. ’n Maand ná die bende se tweede aansoek om borgtog in April het regter JE Smith aan die Zimbabwiese burgers Jabulani (38) en Forget Ndlovu (40), asook Sikhumbuzo Ndlovu (37), wat beweer hy is ’n SA burger, borgtog van R15 000 elk toegestaan.