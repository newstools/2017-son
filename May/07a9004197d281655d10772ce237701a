DIE Springbok-sewesspan kan di&eacute; naweek reeds seker maak hy word as die kampioen van die W&ecirc;reldsewes-reeks gekroon.Suid-Afrika spog met 157 punte n&aacute; 8 toernooie in di&eacute; reeks.Daar is net die toernooi in Parys en volgende week in Londen wat oorbly.Die Blitsbokke is 25 punte voor Fidji op die puntelys.En as hulle di&eacute; naweek in Parys kan wen of net die eindstryd haal, sal hul voorsprong te groot wees.Al wat Neil Powell, af&shy;rigter, se span dan moet doen, is net om die veld op Twickenham in Londen te vat om die reeks te wen.Dit sal net die tweede keer sedert 2009 wees dat die Blitse die reeks wen.As Fidji die reeks wil wen, sal die eilandmanne in die toernooie in Parys en Londen koning moet kraai.Dit sal beslis nie &rsquo;n maklike taak wees nie.Philip Snyman, kaptein van die Blitsbokke, s&ecirc; egter sy span gaan niks as vanselfsprekend beskou nie.Hulle is net ge&shy;fokus om op hul vorige toernooi te verbeter.Snyman s&ecirc;: &ldquo;Ons sien regtig baie uit na die sewestoernooi in Parys di&eacute; naweek.&ldquo;Sedert die toernooi in Singapoer het ons &rsquo;n lekker blaaskans in Stellenbosch geniet, maar steeds kliphard gewerk. Ons wil ons foute di&eacute; naweek regstel,&rdquo; verduidelik hy.&ldquo;Die nuwe manne wat saam met ons hier in Parys aansluit, lyk baie skerp. &ldquo;Ons het manne soos Rosko Specman, wat terugkom, wat die span &rsquo;n geestelike hupstoot gee.&ldquo;Die ervare Branco du Preez gaan ook die eerste keer in Parys in aksie wees nadat hy laas jaar se toernooi hier misgeloop het.&ldquo;Albei spelers gaan vir ons baie op die verdediging en aanval beteken,&rdquo; het Snyman &shy;by&shy;gevoeg.Suid-Afrika gaan in Groep A teen Kanada, Skotland en Japan te staan kom.Kanada het die laaste toernooi in die reeks in Singapoer gewen.