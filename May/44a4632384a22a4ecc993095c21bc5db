KEENAN Arrison het die Kaap weer sy tuiste gemaak om op internasionale vlak te werk.Arrison het al aan &rsquo;n paar internasionale produksies gewerk en daar gaan nog vele kom, maar die fans sal hom nog binnekort in die plaas&shy;like dramareeks Sara se Geheim sien.Die 36-jarige akteur vertolk die rol van die sanger Danny wat met sy band toer. Hy verklap dat die karakter tot &rsquo;n mate vir hom gevorm is, want Arrison is ook &rsquo;n kranige sanger.&ldquo;Ek het ook die geleentheid gehad om twee oorspronk&shy;like songs &ndash; wat ek gehelp skryf het &ndash; vir die show op te neem.&rdquo;Dis ook toevallig dat Arrison se karakter sy vrou Spanje toe gaan neem en dat die akteur kort n&aacute; die onderhoud Spanje toe vlieg om ses maande aan &rsquo;n eenman-kabaret-show te gaan werk.&ldquo;Dis &rsquo;n beautful coincidence,&rdquo; s&ecirc; Arrison oor die storielyn wat by sy lewe inpas.Hy hoop ook om die show My Plane to Spain Suid-Afrika toe te bring.&ldquo;Die plan is om dit ses maande daar te doen en dan dit &oacute;f net so te hou, &oacute;f dit aan te pas en dit dan hierheen te bring,&rdquo; vertel die akteur oor sy planne.Terwyl Arrison in Spanje is, kan hy nog op ons skerms gesien word. Die internasionale fliek Accident word in die Europese somer uit&shy;gereik.In di&eacute; aksiebelaaide spannings&shy;riller vertolk hy die rol van Thomas, wat met sy vriende in die moeilikheid beland nadat hulle &rsquo;n kar vat wat nie aan hulle behoort nie.Hy sal ook in die tweede reeks van die gewilde internasionale reeks The Crown te sien wees.In di&eacute; TV-reeks is &shy;Arrison te sien as die vertaler van die Panamese president.Arrison het n&aacute; sewe jaar in Johannesburg besluit om weer Kaap toe trek. Sy skuif sou aanvanklik net tydelik wees, maar toe kom daar meer internasionale werk.&ldquo;Soos jy kan sien, lyk ek heeltemal Mexican. Ek lyk heeltemal Middle Eastern,&rdquo; vertel hy laggend oor sy castings vir internasionale flieks.Hy wei uit: &ldquo;Ethnically ambiguous &ndash; d&iacute;t is wat hulle dit noem.&rdquo;Om permanent weer Kaap toe trek vir werk op internasionale stelle, het vir die ster van The Wild sin gemaak.&ldquo;Veral omdat ek my profile wou laat groei,&rdquo; s&ecirc; hy oor nog &rsquo;n faktor wat hom laat trek het.&ldquo;Ek is lief vir local werk, maar as performer moet jy uit daardie mould kom. Om eerlik te wees, het ek ook gevoel ek word ge-type cast &ndash; die gangster of die tikkop. Die boy van die Kaap in Johannesburg, so kom ons exploit dit,&rdquo; s&ecirc; hy. Die rolle wat Arrison in die inter&shy;nasionale produksies kry, het met meer te doen as net looks waarvan vervaardigers hou.&ldquo;Ons slaan hulle met ons veelsydigheid in ons performances . . . Ons lyk so, maar ons kan jou &rsquo;n variasie van performances gee,&rdquo; maak hy dit duidelik.Met die etnically ambiguous look kom daar ook uitdagings.Arrison moes al onder andere leer om dialoog in Arabies en Turks te doen.&ldquo;Dit maak my soms mal,&rdquo; s&ecirc; hy oor die voorbereiding vir sy rolle. &ldquo;Ons het nie die luuksheid van tyd soos die Amerikaanse akteurs wat &rsquo;n jaar het om vir &rsquo;n rol voor te berei nie,&rdquo; verduidelik hy.Arrison is ook nie van plan om te stop nie.&ldquo;Wanneer ek terugkom, is dit &shy;seisoen-tyd &ndash; so ek gaan net aanhou met die momentum.&rdquo;