HAAI, Sonlanders! Vandag plaas ons die tweede aflewering van SOLLY KOOPMAN se Die Obsessie. Dit handel oor &rsquo;n outjie en meisie wat saam grootword en hy dink sy is syne &ndash; totdat &rsquo;n ander ou op varsity haar hart steel. Dit ruk hom. Hy skop sy studies op en word &rsquo;n tikkop...DIE lewe gaan nou weer aan. Bernadette van langsaan het my soos &rsquo;n weggooikat van die straat af opgetel, my huis toe geneem, skoongemaak, gevoed en vertroetel. Sy het geen stront van my gevat nie en my tough love gegee. My skollievriende het net die &ldquo;evil eye&rdquo; gekry en vir ewig verdwyn. Ek het nooit weer kans gekry om aan dwelms te dink nie en die kerk was Sondae my voorland. Michelle was nou net &rsquo;n vae herinnering. Bernadette het my versmoor met liefde. Sy het my nuwe rigting in die lewe gegee. My lewe het nou meer as ooit sin gemaak. Die lewe was nou weer &rsquo;n lied! Dit is egter saans as ek nie meer kon slaap nie, dat Michelle se gesig weer by my spook. Dan kyk ek maar na my nuwe liefde se foto op die bedkassie.Maar dan voel ek sleg, want dit voel vir my kompleet asof ek haar verraai &ndash; net die feit dat ek aan Michelle dink. Die vraag maal oor en oor in my kop: Wat gaan ek doen as ek haar weer sou raakloop?Bernadette het my oorreed om my graad te voltooi. Die oorblywende twee jaar het ek klaargemaak. Ek was nou gefokus. Ek wou almal wat ek teleurgestel het, vergoed. My ouers was die dag by my gradeplegtigheid aangedaan. &ldquo;Dankie, dankie, my seun,&rdquo; was al wat my ma kon uitkry. My pa het woordeloos daar gestaan.Ek het &rsquo;n pos gekry by die plaaslike ho&euml;rskool, my alma mater. Toe sien ek haar eendag. Die eensame, hartseer, effens mank figuur. Sy wou-wou bekend lyk, maar ek het dit afgemaak as my verbeelding. Dit kon ni&eacute; Michelle wees nie. Ek het navraag gedoen by een van my kollegas en hy het dit bevestig. Dit w&aacute;s toe Michelle. Sy is die laaste jare die wiskunde-onderwyser by die skool. Sy en haar k&ecirc;rel, Joel, was in &rsquo;n verskriklike motorfietsongeluk, vertel my kollega verder. Joel het dit nie oorleef nie. Hy het sy nek gebreek, maar Michelle het oorleef deurdat sy op Joel geval en sodoende haar val gebreek het. Sy het haar linkerbeen gebreek, vandaar die mankerige stappie.Dit was die eerste keer n&aacute; die ongeluk dat sy weer by die werk was. Ek het die pyn in my hart voel terugkeer, die herinneringe het weer by my opgekom.&ldquo;Ons &ndash; ek en Joel &ndash; is nou &rsquo;n item,&rdquo; was haar woorde wat my hart uit my borskas geruk het. Dit pynig my nou meer as ooit tevore.&ldquo;Meneer,&rdquo; ruk haar stem my nou skielik tot my sinne, &ldquo;kan u my asseblief help met die&ndash;&rdquo; Toe ek opkyk, vas in haar bekende, amandelvormige o&euml;, verstar sy. Dit voel asof ons albei gehipnotiseer is. &ldquo;Heinie, Heinie, is dit wragtig jy? Ek het so lank gesoek na jou!&rdquo; hyg sy dit uit. Net toe lui die skoolklok vir die einde van die pouse. Ek haas my na my klaskamer en laat &rsquo;n emosionele Michelle agter. Nou is ek meer verward as ooit tevore. Wat staan my nou te doen? Die pyn in haar o&euml; was eg. Het ek dan steeds gevoelens vir die meisiekind? Wat van my verloofde, my redder? Ek en Michelle kon mekaar nie langer vermy nie. Ons loop om elke hoek en draai in mekaar vas. Ons moet vergaderings in die personeelkamer bywoon. Daar sit ons baie stug, probeer mekaar se o&euml; vermy, wat vanselfsprekend onmoontlik was. Haar o&euml; het my gesmeek. Sy wou met my praat, vir my verduidelik. Ek het egter vasgeskop. Ek het my obsessie met haar oorkom. Ek het nou iemand anders in my lewe. Ons het soos normaal voortgegaan, ek en my verloofde. Sy was baie opgewonde oor ons troue oor &rsquo;n paar maande. Michelle het my eendag n&aacute; skool in &rsquo;n hoek vasgekeer. Ek kon nie vlug nie. Sy het my gesmeek om haar &rsquo;n kans te gee om te verduidelik. &ldquo;Ek is jammer ek het jou seergemaak, Heinie, maar jy het nooit vir my ges&ecirc; jy het my lief nie. Ek het aangeneem dat jy net my vriend wou wees. &ldquo;Toe Joel aan my aandag begin gee, toe &hellip;&rdquo; Skielik bars sy in trane uit. My hart word week en ek neem haar in my arms om haar te troos. Dit voel goed, ek moes dit jare gelede gedoen het, haar gewys het hoe ek oor haar voel. Kry ek nou weer &rsquo;n kans?&ldquo;Joel was nie die man wat hy voorgegee het om te wees nie,&rdquo; vertel sy verder. &ldquo;Sy macho voorkoms was maar net &rsquo;n front. Hy was diep binne maar net &rsquo;n klein, bang seuntjie. Veral wanneer dit volmaan was, het sy persoonlikheid verander. Hy het &rsquo;n obsessie met volmaan gehad en het ure daarna gestaar.&ldquo;Hy wou sulke tye net skilder, ge&iuml;nspireer deur die maan. Dan het hy glad nie geslaap nie. Ek moes heelnag vir hom model speel.&ldquo;Dan het hy tientalle skilderye van my gemaak. Die skilderye op sy doek het geensins na my gelyk nie. Dit was egter drogbeelde van my, so asof hy my elke keer anders sien. &ldquo;Die meeste prente was van deurmekaar, skreeuende figure en verwronge halfmens-halfdier-gedrogte wat deurmekaar rondhardloop. Dit was abstrakte prente wat nie vir my sin gemaak het nie.&ldquo;&shy; &rsquo;n Groteske, pragtige, onheilspellende volmaan was altyd die middelpunt van elke prent. Maan-aanbidders het uitgereik na die maan, met arms wat soos boomspruite na die maan uitreik. Gedurende di&eacute; episodes het hy glad nie geslaap of ge&euml;et nie. &ldquo;Die volgende dag het hy eers weer uit sy trans gekom. Hy was dan uitgeput en het heeldag geslaap. Hy het soos &rsquo;n skulp toegeslaan as ek met hom daaroor wou praat, maar dit het gelyk asof hy self die skilderye vir die eerste keer gesien het. Niemand behalwe ek het dit ooit gesien nie. &ldquo;Die dag van die noodlottige ongeluk was dit asof iets hom gejaag het. Daar was die bang, verwilderde kyk in sy o&euml;. &ldquo;Hy het my aangejaag, ek m&oacute;&eacute;s saamgaan: &lsquo;Maak gou, hulle kom!&rsquo; Hy het gejaag asof iemand agter hom was. Om die eerste draai het ons gegly ... Die nadoodse ondersoek het getoon daar was opium in sy bloedstroom. &ldquo;Hy was &rsquo;n jare lange gebruiker van di&eacute; dwelm. Ek het dit nooit agtergekom nie &hellip; By sy begrafnis het sy tannie my eenkant geroep en &rsquo;n ou koerantknipsel aan my gegee. Daarin staan dat Joel, toe hy nog klein was, hom onder sy bed versteek het en sy ouers se bloedstollende gille moes aanhoor terwyl hulle vermoor is. Die volmaan was stille getuie daarvan &hellip;&rdquo;Nou loop die trane. Trane van hartseer, maar ook trane van geluk. Ons het mekaar weer gevind. &ldquo;My prinses, my godin, engel met die gebreekte vlerk. Ek gaan jou nooit weer verloor nie. Jy is nou myne, tot die dood ons skei.&rdquo;Wat dink jy van hierdie storie? Enige voorstelle? SMS na 32369