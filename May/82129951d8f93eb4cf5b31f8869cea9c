DRIE vermeende moordenaars is binne minder as 24 uur deur die Jeffreysbaai-polisie gevang nadat die lyk van &rsquo;n oud-polisieman se seun gekry is.Volgens kapt. Gerda Swart, &rsquo;n polisiewoordvoerder, is die drie verdagtes, wat vermoedelik verantwoordelik was vir die moord, Sondag gevang. &ldquo;Die speurders van die Jeffreysbaai-SAPD het non-stop gewerk om die verdagtes te probeer arresteer wat vermoedelik betrokke was by die moord op 29 April. &ldquo;Die verdagtes is Sondag 11:30 in Govan Mbekilaan, Pellsrus, gearresteer.&rdquo;Zane Hayward (29) se lyk is Saterdag 07:15 tussen twee geboue in Pellsrus deur &rsquo;n gemeenskapslid gevind.&ldquo;Hy het verskeie kopbeserings gehad.&ldquo;Die motief vir die moord was klaarblyklik roof omdat die slagoffer se kontant afgevat is,&rdquo; s&ecirc; Swart.Die drie verdagtes sal na verwagting vandag in die Humansdorp-landdroshof op aanklag van moord verskyn.Luidens Netwerk 24 is &shy;Zane Hayward (29) die seun van &rsquo;n oud-polisieman, Johnny Hayward.Zane het aan Russell-Silver dwergsindroom gely. Dit beteken hy kon dalk makliker oorval gewees het deur sy moordenaars oor sy klein liggaamsbou.Zane was by die klub om saam met vriende te kuier toe hy aangeval is.&ldquo;Almal het van hom gehou. Hy was hulpvaardig en hardwerkend. &ldquo;Ek was 33 jaar &rsquo;n polisieman en het baie mense toegesluit. &ldquo;Ek wil nie glo dit het iets met sy moord te doen nie, maar hoekom anders sal iemand &rsquo;n man soos hy aanval?&rdquo; vra Johnny.