&rsquo;N WERKNEMER van Standard Bank wat glo lid van &rsquo;n sindikaat was en sy mede&shy;beskuldigdes is kniediep in die sop nadat hulle na be&shy;wering betrokke was by die diefstal van erfgeld van R2 400 246,50.Die saak word tans in die Baaise handelshof verhoor.Die beskuldigdes is Sibongile Nkosana, Owethu Mhlana en Mhlana Development CC, wat verteenwoordig word deur beskuldigde 2, Mhlana Development CC, Phillip Cekiso en Thando Sidia.Die beskuldigdes staan tereg op vyf klagte van vervalsing en &rsquo;n klag van bedrog, alternatiewelik diefstal en &rsquo;n klag met betrekking tot die voorkoming van georganiseerde misdaad.Luidens die klagstaat is ene Olive Knobel op 30 September 2014 oorlede.Die eksekuteurs van haar estate, naamlik haar drie kinders, Stephen David Knobel, Brian Knobel en Louise Merle Knobel, het Gideon Antonie Pitzer as die eksekuteursagent aangestel.Nkosana het absoluut geen magtiging van die familie en/of die oorledene, die eksekuteurs van die estate of hul agent of die meester van die hooggeregshof gehad om enigiets te doen met betrekking tot die oorledene se geldsake nie.Op 23 Februarie 2015 het Nkosana toegang verkry tot &aacute;l 18 Standard Bank-bank&shy;rekeninge van die oorledene. Hy het toe &rsquo;n bedrieglike rekening geopen in die naam van Es&shy;tate Late Olive Knobel, met die bankrekeningnommer 080052347.Nkosana het die volgende vervalste dokumente voorgehou ter ondersteuning van die opening van die bedrieglike rekening, waaronder &rsquo;n identiteitsdokument van Stephen David Knobel, bewys van woonadres, brief van eksekuteurskap, gedateer 18 Februarie 2015, en voltooide Standard Bank-dokumente wat die vervalste handtekening van Stephen David Knobel bevat, lui die klagstaat verder.Tussen 5 Maart 2015 tot 11 Maart 2015 is altesame R2 400 246,50 uit die oorledene se rekeninge na &rsquo;n vals rekening oorgedra.Op 9 Maart het Nkosana &rsquo;n Autobank-kaart uitgereik met &rsquo;n massiewe elektroniese rekeningbetalingslimiet van R500 000.Die uitreiking van di&eacute; kaart is ondersteun deur die voltooide Standard Bank-dokumente wat die vervalste handtekening bevat van Stephen David Knobel, wat saam met sy broer en suster op 12 Maart 2015 as een van die eksekuteurs aangestel is. Op 10 Maart 2015 het Nkosana &rsquo;n Electronic Account Payment (EAP)-begunstigde op die bankrekeningnommer 080052347 geskep, naamlik die Nedbank-rekening met die bankrekeningnommer 1018957901 wat in die naam van Mhlana Development CC was, lui die klagstaat.Mhlana is die enigste lid van Mhlana Development CC en het alleen-tekenreg op die rekening van Mhlana Development CC en het om di&eacute; rede volle beheer oor die finansi&euml;le bedrywighede van Mhlana Development CC.Op 10 en 11 Maart 2015 het Nkosana R250 000 oorbetaal van die rekeningnommer 080052347 na die Nedbank-rekening (rekeningnommer 1018957901), wat in die naam van Mhlana Development CC is. Op 12 Maart 2015 het Nkosana die EAP-limiet van R500 000 na &rsquo;n allemintige R2 000 000 verhoog en die volgende bedrae van R700 000, R800 000 en R400 000 afsonderlik in die Nedbank-rekening betaal. Mhlana het &rsquo;n gedeelte van die geld in twee ander Nedbank-rekeninge, &rsquo;n Standard Bank-rekening en twee Capitec-rekeninge inbetaal.Cekiso is die alleen-eienaar van Cekiso Trading. Hy is ook &rsquo;n voormalige sakevennoot van Mhlana.Sidia is ook lid van die sindikaat, lui die klagstaat.