&rsquo;N SKOOLHOOF is in die sop nadat hy glo &rsquo;n leerder aangerand het.Die beweerde voorval het Woensdagoggend by die &shy;Pelican Park Ho&euml;rskool in Zeekoevlei gedurende die eerste pouse gebeur.Die vrywillige werkers van Bambanani by die skool het die leerders deursoek vir sigarette en onwettige wapens.Volgens die gr. 10-leerder se ma, Charlene Khan, het die Bambanani-werker &rsquo;n selfoon op haar seun gekry.Khan s&ecirc;: &ldquo;Die simkaart van die selfoon was uitgehaal en die selfoon was nie aan nie. Twee van die Bambanani-werkers het hom na die skoolhoof se kantoor geneem.&ldquo;Hy het geweier om sy selfoon af te gee. Toe het die skoolhoof en die Bambanani-werkers hom beetgekry.&rdquo;Khan beweer die skoolhoof het met sy knie in die kind se ribbes hom op die grond vasgedruk.Die een Bambanani-werker het sy arm glo omgedraai om die foon af te vat.Volgens Khan het haar seun n&aacute; die aanranding huis toe gehardloop en een van die Bambanani-werkers het hom met sy motor agtervolg.Khan s&ecirc;: &ldquo;Die man het so naby my seun gery dat hy geval en sy been beseer het.&ldquo;Die skoolhoof het &rsquo;n arrogante houding gehad toe ek met hom oor die voorval wou praat. Ek het toe besluit om &rsquo;n saak van aanranding aanhangig te maak.&rdquo;Volgens Khan was haar seun se klere geskeur toe hy by die huis aankom.Volgens Millicent Merton, &rsquo;n woordvoerder vir die Wes-Kaapse departement van onderwys, het die skool opgetree ingevolge hul gedragskode.Sy s&ecirc;: &ldquo;Die skoolhoof ontken die beweringe en s&ecirc; die leerder is in die teenwoordigheid van &rsquo;n senior onderwyser en &rsquo;n veiligheidsbeampte vir sigarette deursoek.&ldquo;Die leerder het hom te&euml;gesit toe hulle beslag gel&ecirc; het op die selfoon en &rsquo;n baadjie. Hy het daarna die skoolterrein sonder toestemming verlaat en met twee mans teruggekom en die skoolhoof gedreig.&rdquo;Konst. Samantha Adonis, &rsquo;n polisiewoordvoerder, het die voorval bevestig. Geen arrestasies is gemaak nie.