IEMAND het lank gelede di&eacute; woorde geskryf: &ldquo;The world is full of trickery.&rdquo; Slenters en bedrogspulletjies is goed verdoesel en skiet op soos paddastoele. Pasop vir die t&eacute;-goed-om-waar-te-wees-geleenthede, want dit is t&eacute; goed om waar te wees! Geen nugter denkende mens plaas sy droom in iemand anders se hande nie. Vir na&iuml;ewe mense skakel die gevaarligte nooit aan nie. En die dag wanneer dit wel flikker, word dit ge&iuml;gnoreer. Ongeag die aantal waarskuwings om nie &rsquo;n slagoffer te word nie, val mense elke keer pens en pootjies in hierdie duiwelstrik. Soms word di&eacute; nagevolge waarmee slagoffers later worstel, &rsquo;n hartseerstorie. Daar leef genoeg mense wat kan getuig hoekom hul droom in &rsquo;n nagmerrie ge&euml;indig het.Ons kan maar net ons rug buig en op ons knie&euml; val dat ons nie gewillige slagoffers word van swendelaars wat op ons onkunde teer nie. Deesdae kos dit aan wysheid vasklou soos di&eacute; waarmee Salomo ons onderrig om staande te bly teen ons swakheid om te begeer. Almal verlang na aardse rykdom. Die slenter-taktiek waarmee mense dikwels uitgeboul word, skilder juis prentjiemooi beloftes van &rsquo;n hemelse lewe hier op moeder aarde. Die laaste tyd het ek aan die voete van Gamali&euml;l gaan sit. Ek het geswyg en net my ore gespits vir die wysheid van die grysheid. &ldquo;Luister nou mooi vir my, boeta,&rdquo; het die ouman saggies gepraat. &ldquo;Nie alles wat skitter, is diamante nie,&rdquo; het die grysaard my vaderlik vermaan.&ldquo;Jy moet nooit in &rsquo;n donker tonnel instap sonder om jou flits saam te neem nie. &ldquo;As jy jou deur iemand anders se lig laat lei, moet jy nie later vir mister Sorry verwens omdat die swak lig jou sig belemmer het nie,&rdquo; het die ouman voortgegaan.Waarskuwings teen die onvermydelike gevolge van ons roekelose oordeel raak soms gou vergete in ons soms gierige motiewe. Om steeds te hoop terwyl die wet op onmoontlikhede anders voorspel, stel &rsquo;n uitdaging aan die mens se gesonde verstand.Wie kan ni&eacute; getuig van hoe baie keer die hoop nie al beskaam het nie? Vergeet ons dan s&oacute; gou dat elkeen die argitek van sy eie toekoms is?Hoekom laat ons toe dat gladdemond-praters opge-dress in die mooiste fong-kong-vere appelkoos-j&ecirc;m oor ons lippe smeer? Al bedek &rsquo;n wolf hom met die witste skaapwol, sal hy nooit een van die kudde wees nie. Die laaste tyd is baie &ldquo;wolwe&rdquo; in skaapsklere wat tussen die lammers geskuil het, deur koerante blootgel&ecirc;. &rsquo;n Mens misbruik nie jou gesags-, mags- of vertrouensposisie om mense te mislei nie. &rsquo;n Mens verkoop nie le&euml; beloftes in &ldquo;pakkies gevul met hoop&rdquo; aan goedgelowige mense nie. Wanneer mense aangemoedig word om hul laaste pennie te bel&ecirc; in die hoop op rykdom wat hulle nooit sal sien nie, stuur dit op rampspoedige gevolge af. In ons land se begraafplase skreeu die bloed van soveel slagoffers van hierdie tipe slenters en bedrogspulletjies. Goue of platinum-beloftes kon nie hul lewe red nie, want die skip, gelaai met weelde, het toe n&oacute;&oacute;it die kaai bereik nie . . .