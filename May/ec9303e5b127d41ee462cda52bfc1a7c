DIE sekuriteitsbeampte van die De Zalze-landgoed naby Stellenbosch het gister getuig hy het niks op sy patrolliediens gesien by Henri van Breda se huis op die dag van die driedubbele moord nie.Henri (21) staan tereg weens die moord op sy ouers, Martin en Teresa, en sy broer, Rudi.Hulle is almal op 27 Januarie 2015 op die posh wynlandgoed met &rsquo;n byl vermoor.Henri se suster, Marli, het die aanval oorleef, maar ly aan geheueverlies.Edgar Wyngaard, &rsquo;n sekuriteitsbeampte ten tyde van die voorval by De Zalze, was gister die tweede security wat in die saak getuig het nadat sy kollega Lorenzo Afrika die vorige dag vier uur lank onder kruisondervraging vrae van die verdediging beantwoord het.News24 berig Wyngaard het ges&ecirc; daar is niks vreemds of ongewoons die aand van die driedubbele moord aangemeld of gesien of selfs later op die kameras bespeur nie.Van Breda se lawyer, Matthys Combrink, het Wyngaard egter onder kruisondervraging ingelig van &rsquo;n sekuriteitsverslag waarin aangedui is die elektriese heining se alarms het n&aacute; 19:00 en weer n&aacute; 01:00 afgegaan.Combrink het ook Wyngaard ingelig van vorige voorvalle op die landgoed toe inbrekers daarin geslaag het om toegang tot die eiendom te verkry.Wyngaard het gereageer hy&rsquo;t nie van di&eacute; voorvalle geweet nie. Hy&rsquo;t getuig die inwoners het soms voorvalle direk by die polisie aangemeld.Hy het verder getuig hy sou op die dag van die moorde verskeie kere op patrollie verby die Van Breda-huis gery het.Wyngaard het ges&ecirc; hy&rsquo;t egter niks vreemds opgemerk nie. &ldquo;Ek sou op my skof so ses of sewe keer verby die huis ry.&rdquo;Henri bly uit op borgtog van R100 000.Die saak is tot Maandag uitgestel.