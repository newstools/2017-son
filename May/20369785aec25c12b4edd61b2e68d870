TALLE mense het Ibex-straat in die bendegeteisterde Helenvale Saterdag vol gestaan tydens die begrafnisdiens van &rsquo;n tienerseun wat in &rsquo;n geweld&shy;dadige protesoptog doodgeskiet is. Renaldo Heneke (18) is oor die naweek ter ruste gel&ecirc;. &rsquo;n Band van Helenvale het ook liedjies voor die familiehuis gespeel terwyl die rouklaers Renaldo se kort lewe op aarde ge-celebrate het.Renaldo is laas week tydens &rsquo;n gewelddadige protesoptog in Helenvale doodgeskiet. Hy is noodlottig in die nek gewond.Die inwoners het hul groot ontevredenheid oor die swak dienslewering in die omgewing probeer wys. Die hartseer op Renaldo se ma, Regina, se gesig was duidelik sigbaar. Sy het nietemin deurentyd haar pose gehou. Sy s&ecirc; in &rsquo;n sagte stem aan Son se verslagspan: &ldquo;Dankie dat julle gekom het.&rdquo; &rsquo;n Helenvale-gemeenskapsleier beskryf Renaldo as &rsquo;n ware held. &ldquo;Helenvale sal hierdie familie nooit vergeet nie, want Renaldo het vir sy gemeenskap gesterwe.&rdquo;Tyron Dickson, die waarnemende predikant, het die begrafnisdiens by die familie se huis gelei. &ldquo;Vandag gaan dit nie oor Renaldo se lewe nie, want hy is in die hemel saam met Liewe Jesus.&ldquo;Vra God vir vergifnis vir jou sondes en bekeer jouself.&ldquo;Vandag moet jy jou saak regmaak met Jesus.&rdquo;Volgens Dickson is Renaldo se werk op aarde klaar, maar hy meen dis net die begin van sy reis in die hemel. &rsquo;n Ouderling van Kleinskool het die Here se wonderwerke in sy lewe met almal by die begrafnis gedeel. Volgens die ouderling was hy vroe&euml;r een van die grootste sondaars. Hy het verduidelik: &ldquo;Eendag het ek in die straat geloop en toe ek opkyk het ek &rsquo;n man op &rsquo;n kruis gesien. &ldquo;Dit was die Here . . . En daardie dag het my hele lewe verander, want ek het op my knie&euml; gegaan en het vergifnis gevra vir my sondes.&rdquo;Die ouderling het ook uitgepraat oor uitstaande verkeersboetes van meer as R8 000 wat nog in daardie jare op sy naam was. &ldquo;Ek moes in die landdroshof verskyn en die kanse vir tronkstraf was goed. &ldquo;Maar die Here het vir my nog &rsquo;n kans gegee en ek is nooit tronk toe nie. &ldquo;God sal almal &rsquo;n tweede kans gee, maar jy moet jouself bekeer,&rdquo; het die ouderling vertel. Renaldo laat ook sy pa, vier broers en vier susters agter.