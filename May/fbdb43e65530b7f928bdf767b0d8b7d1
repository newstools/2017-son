ARMOEDE is die gebrek aan noodsaak&shy;like lewensmiddele soos kos, klere en huisvesting. Voeg daarby dat werkloosheid die grootste bydraende faktor is en &rsquo;n mens besef dat armoede eintlik &rsquo;n oortreding is. (Luister, asseblief, gowwermint!) Armoede het dus, ipso facto, &rsquo;n invloed op leerders se onderwys.Eenvoudiger gestel: &rsquo;n Kind wat nie &rsquo;n behoorlike bord kos of &rsquo;n goeie nagrus gehad het, of wat in bendegeteisterde gebiede skoolgaan, kan nie altyd op dieselfde vlak presteer as eweknie&euml; uit middel- en ho&euml;inkomstegroepe nie.Laat staan nog daai gebrek aan tegnologie soos data, selfone, rekenaars en opvoedkundige sagteware by die huis.Ernstige intervensie is nodig om hierdie invloed te neutraliseer.Luidens statistiek uit 2016 leef 63% van SA kinders in armoede.Verklaar dit die stryd om gehalte-onderrig in ons skole as &rsquo;n beduidende bydrae tot die land se akademiese uitslae in skole? Is dit waarom die regering dit nodig ag om voedingskemas by skole in te stel?Die artikel &ldquo;Engaging students with poverty in mind&rdquo; van Eric Jensen is insiggewend. Hy meld faktore soos voeding en gesondheid, woordeskat, effort en energie, mind-set, kognitiewe vermo&euml;ns, verhoudings en stresvlakke. Hy noem dat die woordeskat van kinders wie se ouers professionele mense is, baie beter is as di&eacute; van kinders in welsynsgevalle. Dit is ook wetenskaplik bewys dat sekere (duurder) voedingstowwe (kos) &rsquo;n groot rol speel in &rsquo;n kind se kognitiewe vermo&euml;ns.Daar word eintlik van goeie opvoeders verwag om die sosio-ekonomiese omstandighede van hul leerders te ken. Die kans op sukses is aansienlik minder vir leerders wat grootgemaak word op AllPay of kindertoelaes as vir leerders wie se ouers beter salarisse verdien. Want hulle kan, uiteraard, beter aan hulle kinders voorsien.&rsquo;n Matriekleerder het sy wiskundevraestel gedruip omdat sy arm ouers tydens sy eindeksamen die kerse saans vroeg uitgedoof het.&rsquo;n Leerder het al genoem hy&rsquo;t net klas bygewoon oor hy by die skool sy enigste maaltyd vir die dag kry en hy net kan konsentreer nadat sy by die skool ge&euml;et het.Daarom is huisbesoek van groot belang. Skole word volgens die gemeenskap se armoede-indeks in kwintiele verdeel.Sommige skole het boonop &rsquo;n huisbesoekbeleid. Het opvoeders al gedink waar &rsquo;n leerder sy tuiswerk moet doen as hy byvoorbeeld nie eens &rsquo;n tafel het om op te skryf nie? .&rsquo;n Mens kan egter vermeld dat daar bewys is baie leerders styg bo hul omstandighede uit, maar as armoede nie &rsquo;n rol gespeel het nie, kon baie meer leerders bo hul omstandighede uitgestyg het...Waar laat dit onderwysers wanneer hulle leerders onderrig? Die uitdaging is om die gehalte van onderrig te verhoog &ndash; die Engelse &ldquo;raise the bar&rdquo; noem Jensen dit.Verder moet leerders in &rsquo;n groep &rsquo;n &ldquo;sense of belonging&rdquo; h&ecirc;. Jensen noem dit &ldquo;we are family&rdquo;. Opvoeders moet dus altyd &rsquo;n positiewe benadering volg ten einde beter resultate tot gevolg te h&ecirc;. Gehalte-onderwys is die sleutel tot armoedeverligting of armoede-uitwissing. Die verantwoordelikheid rus ook op die staat om hier &rsquo;n betekenisvolle bydrae te lewer.Insgelyks is effektiewe ouer&shy;betrokkenheid van kardinale belang. Alle rolspelers in die onderwysvergelyking moet &rsquo;n diepgewortelde, intense belangstelling in die vordering van alle leerders, ryk en arm, in hul skole h&ecirc;.Ons Suid-Afrikaanse skole het die potensiaal om armoede effektief aan te pak en geleidelik uit te wis deur gehalte-onderwys. Ons het die toege&shy;wyde opvoeders, gehoorsame leerders, meelewende ouers en die betrokke onderwysowerhede.