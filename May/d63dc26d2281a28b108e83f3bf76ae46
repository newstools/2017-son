DI&Eacute; DJ leef daarvoor om jongmense by kreatiwiteit te betrek en die turntable vir hulle te laat draai.DJ Azuhl, wat al langer as twee dekades op die hip-hop-toneel is, is druk besig met projekte waarmee hy jongmense wil bemagtig.Die DJ, wie se regte naam Ricardo Nunes is, is die man agter Beat Bangaz Radio.Volgens Azuhl is dit &rsquo;n uitbreiding van wat hy met Ready D op Good Hope FM doen.&ldquo;Dis bloot om die land en die Afrika-kontinent te connect,&rdquo; vertel hy oor di&eacute; internet-radiostasie waar jy na tradisionele hip-hop songs, Suid-Afrikaanse jazz en selfs elektroniese musiek kan luister.Met di&eacute; stasie is daar ook nie die beperkinge wat daar by kommersi&euml;le stasies kan wees nie.&ldquo;Baie mense het nie toegang daartoe om hul musiek gespeel te kry nie,&rdquo; verduidelik Azuhl oor hoekom die stasie van belang is vir mense.&ldquo;Maar een ding wat ons met &rsquo;n kommersi&euml;le stasie gemeen het, is die kwaliteit.&rdquo;Die DJ en vervaardiger s&ecirc;: &ldquo;Ons showcase talent. Daar is dus &rsquo;n vlak van kwaliteit wat ons soek.&rdquo;Azuhl weet ook dat jongmense vandag een is met hul selfone.Hy is ook agter die Beat Bangaz mobisite (mobi.beatbangaz.co.za), waar aspirant-DJ&rsquo;s tegnieke kan leer.&ldquo;Ek het dit begin omdat daar &rsquo;n behoefte daaraan is. Daar is altyd mense en kinders in Oudtshoorn of George wat my oor tegniek vra,&rdquo; vertel hy.Die mobisite is veral vir mense wat nie The Scratch Lab in Kaapstad, waarvan hy die director is, kan bywoon nie.Op die mobisite kan entoesiastiese DJ&rsquo;s video&rsquo;s van tegnieke afhaal om te bestudeer.&ldquo;Die meeste kinders het &rsquo;n smart phone. So, hulle kan net die video clip download,&rdquo; vertel Azuhl oor hoe maklik dit is om te gebruik.Daar word elke drie maande &rsquo;n video opgelaai en in die toekoms sal hulle ander prominente DJ&rsquo;s soos Black Coffee wil kry om video&rsquo;s te doen.&ldquo;Dit gaan nie net oor scratching nie &ndash; in die toekoms sal ons graag ook producing wil doen,&rdquo; wei die DJ van die Kaap uit.Azuhl s&ecirc; die terugvoering van die mobisite is so goed dat hulle dit oorweeg om by skole te gaan toer.&ldquo;Nie almal is akademies aangel&ecirc; nie. En ons wil h&ecirc; mense moet kinders wat in DJ belang stel, ondersteun,&rdquo; s&ecirc; hy oor jongmense betrek.Azuhl se toewyding aan jongmense in die kreatiewe veld het ook te doen met wat hy ervaar het as kind wat in die Wes-Kaap grootgeword het.&ldquo;My ouers het nie regtig geglo aan die kuns as &rsquo;n lewensonderhoudende opsie nie,&rdquo; s&ecirc; hy eerlik.Maar dis nie al nie. Azuhl voeg by: &ldquo;Om die waarheid te s&ecirc; &ndash; ek het net die drive om kinders te motiveer. &ldquo;Daar is baie uitdagings vir kinders &ndash; veral in ons gemeenskappe.&rdquo;Azuhl is ook betrokke by die Verenigde Nasies se 2030-agenda, wat Volhoubare Ontwikkelingsdoelwitte as tema het.&ldquo;Ons probeer vorendag kom met oplossings om die inner city volhoubaar te maak. Dit gaan nie net oor preek vir mense nie. &ldquo;Ons probeer kreatiewe maniere vind om dit te doen,&rdquo; verduidelik hy oor die projek.Die DJ, wat ook besig is met die vervaardiging van Early B se EP, wil voordat hy van die aarde af gaan, net een ding h&ecirc; &ndash; en dis weereens vir die jeug.&ldquo; &rsquo;n Skool wat toegewyd is aan die kunste en kreatiwiteit.&rdquo;