HENRI van Breda se gemoedstoestand het verskil vandat sy oom hom gesien het en die aand toe hy deur &rsquo;n dokter by die hospitaal ondersoek is, het die hof gehoor.Andr&eacute; du Toit, die broer van oorlede Teresa van Breda en oom van Henri, het vir die verdediging ten tyde van die binneverhoor in die hooggeregshof in Kaapstad getuig. Die binneverhoor spruit uit Van Breda se regspan wat aanvoer sy verklaring mag nie as bewysstuk ingedien word nie omdat van Breda as &rsquo;n verdagte gehanteer is en hy nie van sy regte ingelig is nie. Die staat voer aan hy is as &rsquo;n slagoffer gehanteer. Van Breda staan tereg op die moord op sy ouers en sy broer en poging tot moord op sy suster, Marli. Hy het die klagte ontken en voer aan dit was &rsquo;n laggende inbreker wat sy gesin met &rsquo;n byl aangeval en hom met &rsquo;n mes gesteek het.Du Toit het getuig hy is die oggend van 27 Januarie 2015 deur die De Zalze-landgoedbestuurder gebel en versoek om so gou moontlik na die landgoed te kom.By sy aankoms by die huis het kol. Damon Beneke, die stasiebevelvoerder van Stellenbosch, hom aan Du Toit voorgestel. Hierna het die kommunikasiebeampte van die polisiekantoor haar voorgestel.Du Toit het getuig nie een van hulle het vir hom ges&ecirc; wat gebeur het nie, maar dat hy agtergekom het sy suster, Martin en Rudi is dood. Du Toit het in die hof begin huil toe hy vertel het hoe hy van die dood gehoor het.Hierna, nadat sy vrou, Sonja, haar by hom aangesluit het, is hulle na die Mediclinic Stellenbosch toe om Marli te sien. By die hospitaal is hulle ingelig dat Marli na die Mediclinic Vergelegen in Somerset-Wes oorgeplaas word. Di&eacute; hospitaal wou ook nie h&ecirc; dat hulle Marli in daardie toestand sien nie. Du Toit en sy vrou is toe na die polisiekantoor, waar hulle Henri wou sien, maar is weggewys. Intussen was Henri nie by die polisiekantoor nie, maar by die speurtak se kantoor wat sowat 2 km van die polisiekantoor is. Hierna is hulle na Marli se k&ecirc;rel, James Reade-Jahn, se ouerhuis waar hulle vir Henri gewag het. Hy en James het later by die huis opgedaag. Henri het &rsquo;n kortbroek, plakkies en &rsquo;n T-hemp aangehad. Sonja het na sy steekwond gekyk en voorgestel hy moet hospitaal toe gaan om steke te kry.Du Toit het getuig dat dit emosioneel by die huis was en dat almal gehuil en &ldquo;min gepraat het&rdquo;. &ndash; Netwerk24