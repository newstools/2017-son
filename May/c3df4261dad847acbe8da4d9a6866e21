DIE akademiese jaar is al vier maande aan die gang, maar studente aan die Universiteit van Wes-Kaapland het steeds nie verblyf nie.Omtrent 45 mans- en vroue-studente van verskeie provinsies het nou &rsquo;n kantoorblok beset en eis dat hul lot aandag moet kry.Tasse en bokse met persoonlike besittings staan nou in die gange van ResLife, die universiteit se afdeling wat vir verblyf verantwoordelik is.&ldquo;Ek het nie my ouers hiervan vertel nie, want ek is bang hulle gaan te veel stres,&rdquo; s&ecirc; &rsquo;n 20-jarige student.&ldquo;Dis die tweede jaar dat ek nie &rsquo;n kamer het wat ek my eie kan noem nie. Ek het verlede jaar by vriende ge-squat. Stresvol&ldquo;Vanjaar was ek nie so gelukkig nie. Dis nie wat ek verwag het nie. Dis stresvol, maar ek moet dit verduur.&rdquo;Van die studente s&ecirc; hulle word deur die nasionale finansi&euml;le hulpskema (NSFAS) gefinansier. Die probleem is hulle kan net hul NSFAS-akkommodasietoelae kry wanneer hulle kan bewys daar is aan hulle verblyf toegeken.Die groep studente is ook bekommerd oor sekuriteit. Hul besittings word gereeld gesteel. Luthando Tyhalibongo, &rsquo;n UWK-woordvoerder, s&ecirc; onvoldoende verblyf is &rsquo;n nasio&shy;nale probleem waaronder baie ho&euml;ronderwysinstellings gebuk gaan. Hy s&ecirc; grond is ge&iuml;dentifiseer om studentekoshuise binne die volgende drie jaar te bou. &ndash; City Press