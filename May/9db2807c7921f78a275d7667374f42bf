JOHANNESBURG. &ndash; Die plaasseun van die Waterberge wat hom later sou onderskei as een van die land se mees gerekende speurders, is dood.Oudbrig. Piet Byleveld (67) is gister in &rsquo;n hospitaal in Roodepoort dood. Hy is op Donderdag 9 Maart in die hospitaal opgeneem waarna &shy;kanker die Vrydag daarna by hom gediagnoseer is.Dit is bevestig deur sy susterskind, Lize Louw.Dit het &rsquo;n hoofstuk afgesluit van &rsquo;n man wat menige misdadiger gestuit het deur fyn speurwerk, maar uiteindelik self moes swig voor &rsquo;n aanvaller wat nie met die blote oog gesien kon word nie.Volgens dr. Janie Kriel, Byleveld se internis, was die kanker reeds ver &shy;gevorderd en het hy fisiek en emosioneel baie pyn ervaar.ReeksmoordenaarByleveld het in 2010, n&aacute; &rsquo;n loopbaan van 38 jaar, uit die Suid-Afrikaanse Polisiediens (SAPD) se diens getree en &rsquo;n private speurmaatskappy, CSS Tactical, op die been gebring.Met sy aftrede was hy die langs dienende lid van die Brixtonse moord-en-roofeenheid.Van die ondersoeke waarby Byleveld betrokke was, sluit in di&eacute; na die vermoorde Leigh Matthews, Sibille Zanner en Sheldean Human, asook die reeksmoordenaars Cedric Maake (die Wemmerpan-moordenaar) en Lazarus Mazingane (die Nasrec-moordenaar). &ndash; Netwerk24