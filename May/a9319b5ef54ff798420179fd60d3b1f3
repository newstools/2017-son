ANC-LP&rsquo;s moet self &rsquo;n mosie van wantroue in pres. Jacob Zuma in die parlement instel, het ANC stalwarts ges&ecirc;.Dit is nadat die party se nasionale uitvoerende komitee (NUK) weer besluit het om Zuma nie te herroep nie.Die NUK het die mosie op sy vergadering Saterdag en Sondag bespreek.Die stalwarts is baie bekommerd omdat die ANC-leierskorps besluit het om Zuma nie te herroep nie.&ldquo;Hierdie lede van die NUK wat nie teen die state capture opgestaan het nie, het nie die eed nagekom wat hulle afgel&ecirc; het toe hulle hulle by die ANC aangesluit het nie. &ldquo;Hulle het nie die baie duidelike beleid van die ANC oor korrupsie toegepas nie. Hulle het diegene wat teen apartheid geveg het, in die steek gelaat,&rdquo; s&ecirc; die stalwarts. Hulle meen ook die ANC se naam word as gevolg daarvan deur die modder gesleep.Intussen het &rsquo;n woedende Zuma sy teenstanders in die ANC gedreig om hom nie te ver te stoot nie.Zuma het die NUK-vergadering in Pretoria toegespreek. &ldquo;Hy was baie kwaad. Dit was die eerste keer dat ek hom so kwaad gesien het,&rdquo; het &rsquo;n ingeligte ges&ecirc;.Zuma het die ANC-leiers gewaarsku hy sal nie langer sy mond hou as hulle nie ophou om hom in die openbaar te kritiseer nie.&ldquo;Ek is stil omdat ek nie die ANC skade wil aandoen nie, maar gaan aan om my in die media aan te val en julle sal sien,&rdquo; het Zuma volgens die ingeligte persoon gedreig.