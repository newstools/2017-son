LANKLAAS was hierdie suidelike punt van Afrika in so &rsquo;n politieke warboel . . .Eers was ons land onder die apartheid-regime bekend as die muishond van die w&ecirc;reld. Daar is sanksies teen ons ingestel en die w&ecirc;reld wou nie met &rsquo;n stok aan ons raak nie. Apartheid was &rsquo;n oortreding teen die mensdom.Die struggle het ons bevry van hierdie gemorsstatus. Ons het hallelujas geskree en hosannas gesing toe ons bevry is.En toe kom die tydperk net n&aacute; apartheid. Almal het die wonderwerk-status van Suid-Afrika geprys &ndash; van hoe ons in &rsquo;n bloedlose magsoorname weer die greep op ons menswaardigheid gekry het. Ons het die ikoniese leier Nelson Mandela gehad wat die simbool van vrede en versoening tussen al die rassegroepe versinnebeeld het. Die mensdom het ons omarm en elke liewe land het &rsquo;n helpende hand uitgereik om die skade te herstel wat deur apartheid aangerig is en &rsquo;n verskil te maak. Ons was in die eerste vyf jaar n&aacute; apartheid in die beste finansi&euml;le posisie ooit.Soos die euforie geleidelik verdwyn het, het &rsquo;n virus genaamd &ldquo;korrupsie&rdquo; geleidelik sy kop in die SA samelewing uitgesteek. Dis meer &rsquo;n soort &ldquo;sosiale vreet-orde&rdquo;, soos Cosatu se Zwelinzima Vavi daarna verwys het.Talle van die eens vlekvrye struggle-ikone en hul tjommies het hul self op oneerlike wyse begin verryk ten koste van die miljoene armes.Werkloosheid het ons getref met die mag van 9 miljoen werkloses.Mense het hul waardigheid verloor. Mense met swaar geleerdheid en werkloses met geen geleerdheid nie. Hulle kon almal egter &rsquo;n verskil in ons ekonomiese omstandighede gemaak het.Nou leef &rsquo;n hele generasie onder &rsquo;n vlaag neologismes en gonswoorde soos staatskaping, rommel&shy;status, afgradering, Standard &amp; Poor&rsquo;s, Moody&rsquo;s, Fitch, Saftu (vir die ou Cosatu) Amcu (vir die ou NUM), grondwethof, wit monopolie-kapitaal, openbare beskermer, Guptas, EFF, Icosa, DA, PA (gaan maar weer die nasionale stembrief na vir &aacute;l die ander partye)... Maak maar die lysie langer!Ons demokrasie leef nog. Selfs Numba One erken dit, al is dit tog te komieklik om te hoor. Selfs al lag werkers hom uit en verjaag die opperbevelvoerder van die land tydens &rsquo;n saamtrek van werkers &ndash; die einste werkers wat hom aan die mag gestem het! En selfs al is dit vreemd hoe die opposisiepartye die land vanuit die howe probeer regeer. En steeds wil die regering nie leer om die opposisie &rsquo;n kortkop voor te wees met skoon en effektiewe regering nie.Die oplossing hiervoor is voor die hand liggend: Gaan &rsquo;n slag terug Kliptown toe en stof weer die Freedom Charter af. Of sal ek maar soos die pessimiste verklaar: Te laat, ANC... Ons is gereed om in 2019 oor te neem?Glo my, pres. Jacob Zuma en sy ANC is die beste stemwerwers vir alle opposisiepartye.Weg is die wonderwerk... Sedert Zuma se koms en nie sedert die koms van Jan van Riebeeck nie.Die land wag om te sien of die opvolgstryd die ANC vir die soveelste maal sedert Robert Sobukwe se PAC, Terror Lekota se Cope en Julius Malema se EFF verder gaan verdeel. Dalk comrade X se RANC (Reformed ANC)?En nou is ons die laughing stock van die einste w&ecirc;reld wat ons eens op &rsquo;n tyd so hartlik omarm en ondersteun het.Want waar op dees aarde het jy al gehoor &ldquo;As die rand val, tel ons hom net weer op&rdquo;, of &ldquo;Ons verwelkom rommelstatus&rdquo;? Of van &rsquo;n land met &rsquo;n weekend special minister van finansies?Waar op aarde is die land se president die grootste teiken van haat&shy;spraak, spotprente en memes?