WEES maar versigtig wat jy vir iemand WhatsApp.Dit het gister in die Kaapse hooggeregshof uitgekom dat Marli van Breda se eks boyfriend, James Reade-Jahn, 16 dae voor die moorde &rsquo;n dreigende boodskap oor haar familie gestuur het.Haar broer, Henri (22), staan tereg op aanklagte van moord op sy ouers, Martin en Teresa, en sy broer, Rudi.Marli, is ook wreed met &rsquo;n byl aangerand.Almal behalwe Henri is op 27 Januarie 2015 by hul huis in De Zalze buite &shy;Stellenbosch met &rsquo;n byl &shy;aangeval.Marli het die aanval oorleef, maar ly aan geheue&shy;verlies.Henri het net &rsquo;n paar skrape opgedoen.Hy beweer &rsquo;n laggende, bylswaaiende ma&shy;niak in &rsquo;n balaklawa het sy familie op&shy;gekap.Reade-Jahn het getuig dat die Van Breda&rsquo;s gewoonlik baie goed oor die weg gekom het en dat Marli baie na aan albei haar broers was.&ldquo;Sy het met Rudi oor haar studies gepraat en met Henri oor musiek en sport.Hierop het Henri &rsquo;n traan weggeknip.&ldquo;Daar was &rsquo;n groot argument oor Marli se gewig en ook dat ons verhouding te tight was,&rdquo; het Reade-Jahn getuig.Hy het in Februarie 2014 met haar begin uitgaan en hulle was nog saam toe die aanval gebeur het.Marli het in &rsquo;n WhatsApp aan Reade-Jahn vertel wat gebeur het. Hy het &rsquo;n boodskap teruggestuur waarin hy s&ecirc; hy &ldquo;voel hy wil die mense om haar doodmaak, maar dat hy daar is vir haar en sterk moet wees vir haar&rdquo;.Reade-Jahn het ook &rsquo;n toegangskaart vir die De Zalze-landgoed gehad.Hy het nog die aand voor die moorde met haar gepraat, maar die volgende oggend het sy nie sy boodskap geantwoord nie.&ldquo;Ek het haar en haar familie probeer bel oor sy ook nie by die skool opgedaag het nie, maar daar was geen antwoord nie,&rdquo; het Reade-Jahn getuig.Hy het sy ma gevra om te gaan kyk en sy het hom by die skool kom vertel wat gebeur het. Reade-Jahn het bevestig daar was &rsquo;n byl in die huis, maar hy kon nie verseker s&ecirc; of dit dieselfde byl as die moordbyl was nie.Hy kon w&eacute;l s&ecirc; dat daar &rsquo;n lys van noodnommers op die yskas was.Henri het in sy pleitverduideliking ges&ecirc; hy het nie geweet wat die noodnommers was nie en het dit ge-Google.Kapt. Nicolas Steyn het getuig hoe &ldquo;kalm en stil&rdquo; Henri was toe hy hom ondervra het: &ldquo;Meeste mense sal emosie op sulke moordtonele wys maar Henri was kalm en stil.&rdquo;Steyn het &rsquo;n vlaag van die sogenaamde balaklawa-bende in die Stellenbosch-omgewing ondersoek.Hy het getuig die bende is in November 2014 in hul spore gestuit.Die bende het ook &ldquo;alles wat hulle kon dra&rdquo; gesteel en dit was nie die geval by die Van Breda-huis nie.