EK PROBEER verstaan hoe &rsquo;n geleerde, volwasse jong vrou soos Alexa dit goed kan dink om &rsquo;n groot man soos Andr&eacute; vir ice skating te neem. Dis vir kinders. Die man kon sy enkels gebreek het. Hy het hom seer geval. Hy het selfs by Kosie oor sy pyn en lyding gekla. Dis nie reg dat Alexa die man so met haar kinde&shy;ragtige idees probeer beseer nie! Ek is nou 33, maar ek sal jou ma goed vloek as jy my na sulke k*k toe wil saamsleep. Ek het dit in my vroe&euml; 20&rsquo;s probeer en my moer stukkend geval. Dis nie jokes nie. Dis lewensgevaarlik. Hou jul kinders weg daar.Connie gee wragtag vir Andr&eacute; &rsquo;n drukkie, maar klou aan sy bors soos &rsquo;n pasgebore bosapie. Dis &rsquo;n ander vrou se man, Connie. Jy het mos die man ge-dump. Nou leef nou met jou berou saam. Jy is nog smoorverlief op die man. Dit wys jou net jy moenie groot lewens- en liefdesbesluite neem as jy moerig is nie. Jy het darem die kommin sense gehad om jou eksman se geld te aanvaar nadat Andr&eacute; jou stink vertel het oor jou stupidgeid.Ek seg al van die begin af: Vat die geld. Dis mos jou geld! Maar nee, jy wil die groter victim wees. Kan enigeen so dwars wees? Die geld het wel &rsquo;n ander uitwerking ook gehad. Ek is seker dis &rsquo;n paar miljoen. En noudat Connie skatryk is, doen sy sommer met &rsquo;n klomp vertroue vir Alexa ook in. Dis nou wat geld aan mense doen. Lesedi se hare het eindelik reggekom. Daai paadjie in haar kop het my al begin angstig maak.Ek is bly sy kon haar lewe weer met hair food herenig, want hair food is noodsaaklik. Sy skiet nou agter Marko aan. Ek het geweet sy likes bruin mans, want Xander is steeds kwaad vir haar, maar wit manne ook? Niemand worry meer oor die kleurgrens nie.Aan die begin van die week beraam halfbroer Justin en skoonsus Bonita mos duistere planne. Jong, di&eacute; planne klink diep en donker en sonder twyfel buite die Bybel. Hierdie vrou se gedrag is van die duiwel af. Hoekom Justin haar so getrou bystaan, weet net Justin. Ek is seker hy het duistere bedoelings. Worcester se mense is mos nie so gretig vir konkel nie. Of is hulle?Dit was net ongelukkig &rsquo;n moerse mislukking, want Bonita het eers gemaak dat Vince uitvind hoe sy vir Mariaan afgepers het oor Beleef, maar toe vergewe Vince haar. Toe laat sy vir Vince uitvind dat sy ougat gemaak het met Tony sodat hy haar kan wegjaag soos die slet wat sy is, maar hy het haar vergewe. Vince was wraggies amper nes Father Forgive&shy;ness, want ek sou at least &rsquo;n paar weke kwaad gewees het, maar nie Vince nie. Hy forgive en forget soos daai mense op SABC 1.Bonita was al raadop, want onthou, sy moet wegkom voordat &shy;Vince kan sien sy is met die lyf. Ten einde laaste spoor sy en Justin vir Tony op sodat Vince vir Bonita en Tony saam moet vang, maar net daar en dan gaan die screen blank...En ek weet steeds nie of Tony en Bonita nog leef nie, want toe begin die nuus met Lynette Francis en ek sit sonder enige inligting.