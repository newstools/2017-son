CALITZDORP. &ndash; Die ver&shy;getenes van Kliniekbult se dae van lyding in die af&shy;wesigheid van basiese dienste gaan nou aandag kry.Dit volg nadat Son etlike maande berig het oor die lot van inwoners wat tans in groot getalle &rsquo;n ou kliniekgebou bewoon.Die lot van hierdie mense is onder verskeie rolspelers se aandag gebring.Roseline Hufke, inwoner van Kliniekbult, vertel: &ldquo;My dogtertjie het al met in&shy;feksie in die hospitaal beland nadat sy die oop en vuil toilette moes gebruik.&rdquo;Suzette Claassen het ook vroe&euml;r haar lot aan Son bekla. Sy was veral bekommerd oor die manier waarop almal die gebou kan binnekom waar sy en haar meisiekind bedags alleen moet bly wanneer haar lewensmaat, Pieter, gaan werk.Daar woon &rsquo;n aantal gesinne in die kompleks en elkeen het net &rsquo;n kamer of een wat afgeskort is met &rsquo;n gordyn. Die plafonne val in, die vensters is uit en die deure afgesteel. Kragbokse is stukkend en die inwoners sukkel om kos te maak. Hendrik Barnard, die direkteur vir gemeenskapsdienste, s&ecirc;: &ldquo;Eerstens moet ek s&ecirc; geen persoon is veronderstel om daar te bly nie.&ldquo;Maar hulle is nou daar en ons kan dit nie wegwens nie en ons moet definitief iets daaraan doen. &ldquo;Tweedens moet ons in die afwesigheid van beskikbare behuising die basiese behoeftes aanspreek. &ldquo;Amptenare is reeds opdrag gegee om die lekkende waterpyp te herstel. Ruite sal vervang moet word en ek merk ook op die kragbokse is stukkend. &ldquo;Ek onderneem om di&eacute; week met die mense wat daar bly, te vergader en sal dan &rsquo;n plan van aksie opstel. &ldquo;Die huidige begroting sal nie die uitgawe kan dek nie, maar ons kan met klein goedjies begin om die plek leefbaar te maak.&rdquo;