ROBBIE Fleck, afrigter van die Stormers, het nog altyd ges&ecirc; hy wil h&ecirc; sy span moet vreesloos rugby speel.Die Kaapse span het in &rsquo;n mate vanjaar daarin geslaag toe hy sy eerste ses wedstryde van die Superrugby-reeks met opwindende aanvallende rugby gewen het.Die wiele het egter begin afkom toe die Stormers teen die Lions (29-16) op Nuweland, die Crusaders in Christchurch (57-24) en laas week teen die Highlanders (57-14) in Dunedin behoorlik kafgedraf is.Die Stormers se vrot verdediging het hulle in die afgelope drie wedstryde erg in die steek gelaat. Die Kaapse franchise het &rsquo;n allemintige 17 drie&euml; in sy laaste 2 wedstryde afgestaan.Die probleem is dat die Stormers nie die Kiwi-spanne se vinnige lynspoed kan hanteer nie. Die spelers word onder geweldige druk geplaas veral wanneer hulle op die aanval in hul opponente se kwartgebied is. Hulle maak foute en die Nieu-Seelanders gaan druk daarvandaan.Fleck se span kom Vrydag teen die Hurricanes in Wellington te staan.Die Stormer-breier het die verdedigende kampioen as die beste aanvallende span in die kompetisie beskryf.Damian Willemse het vandeesweek in die plek van die beseerde Kurt Coleman by die span in Wellington, Nieu-Seeland, aangesluit. Die talentvolle jong losskakel is &rsquo;n besonderse talent wat vir die Baba-Bokke uitgeblink het. Daar is geen twyfel dat hy &rsquo;n Springbok gaan word nie. Die Stormers kan nie swakker rugby speel as wat hulle tot dusver in Nieu-Seeland gespeel het nie.Fleck het niks om te verloor nie. Die tyd het aangebreek dat hy nou vreesloos in sy spankeuses ook moet wees en die 18-jarige boorling van die Strand sy buiging teen die Hurricanes laat maak. Willemse is die toekoms van Suid-Afrikaanse rugby en hoe vinniger hy &rsquo;n kans gaan kry, hoe beter is dit vir Stormer- en Springbok-rugby.Die Hurricanes se losskakel, Beauden Barrett, het reeds as &rsquo;n 20-jarige sy Superrugby-debuut gemaak. Sy jonger broer, Jordie, die Hurricanes se heelagter, het ook op &rsquo;n baie jong ouderdom sy buiging gemaak.