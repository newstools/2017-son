DIE polisie se Port Alfred-groep is trots op die onlangse vonnisopleggings van twee verkragters in afsonderlike aanvalle.Di&eacute; twee nikswerds het onderskeidelik &rsquo;n dekade en lewenslange gevangenisstraf gekry, al is dit eers &rsquo;n jaar nadat die misdade gepleeg is.Damabe Gcobisa (32) gaan tien jaar in die tjoekie wees nadat hy in die Grahamstad-streekhof gevonnis is. &ldquo;Op 26 Februarie 2016 het Gcobisa by &rsquo;n huis ingebreek. Hy het die slagoffer met &rsquo;n mes gedreig, haar na sy eie huis gevat en haar verkrag.&ldquo;Kort n&aacute; die voorval is die verdagte gearresteer,&rdquo; volgens kapt. Mali Govender.Die 22-jarige Sikhumbuzo Xhaka is op 21 April tot lewenslange tronkstraf gevonnis. &ldquo;Op 8 Februarie 2016 het Xhaka &rsquo;n 14-jarige meisie verkrag. Die ernstig getraumatiseerde slagoffer was in staat om haar aanvaller te identifiseer en &rsquo;n gedetailleerde verslag aan die polisie te gee. Hy is in hegtenis geneem,&rdquo; het Govender bygevoeg. Di&eacute; saak is ondersoek deur die Port Alfred-SAPD se eenheid gemoeid met gesins&shy;geweld, kinderbeskerming en seksoortredings.Die groep-bevelvoerder, brig. Morgan Govender, het die skuldigbevindings verwelkom. &ldquo;Knap gedaan, ondersoekbeamptes! Jul gedetailleerde en deeglike ondersoeke het die vonnisse verseker.&rdquo;