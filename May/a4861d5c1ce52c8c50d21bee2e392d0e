&ldquo;EK IS nie &rsquo;n gangster nie. Ek is net bevriend met die Spotbouers&rdquo;S&oacute; het Peter Pietersen, &rsquo;n vermeende moordenaar van Kleinskool, gister in die Baaise hooggeregshof getuig.Hy staan tereg op aanklagte van moord, poging tot moord, die onwettige besit van &rsquo;n vuurwapen en ammunisie. Dit kom nadat Randall Rodger Mabie op 18 Maart 2016 in Kleinskool doodgeskiet is.Pietersen het gister getuig hy en die slagoffer was bevriend en het mekaar sedert hul kinderjare geken.Hy het ges&ecirc; die slagoffer het ook saam met sy (Pietersen se) gangster-vriende pille gerook en gedrink.Volgens Pietersen het hy die slagoffer die dag van die voorval op die hoek van Honourstraat- en Old Uitenhage-weg in Kleinskool gesien.Hy het getuig hy het die slagoffer vir R20 gevra. Mabie het toe aan hom ges&ecirc; hy het nie kleingeld nie, maar dat hy (Pietersen) moet saamstap omdat hy (Mabie) vir hom &rsquo;n Mandrax-pil gaan koop.Volgens Pietersen het hy met die slagoffer ge&shy;stap en vir hom op die hoek van Friendship- en Honourstraat gewag terwyl hy by &rsquo;n huis in is om vir hom &rsquo;n pil te gaan koop.Hy het getuig die slagoffer het by die huis uitgestap en hulle het gestry oor in watter rigting hulle gaan stap. Hy het ges&ecirc; toe hy weer sien, het &ldquo;twee mannetjies&rdquo; in Friendshipstraat afgestap.Volgens hom het die een &rsquo;n donker gelaatskleur gehad, terwyl die ander een &rsquo;n ligte gelaatskleur gehad het, met calamine lotion aan sy gesig gesmeer.Pietersen het ges&ecirc; die man met die donker gelaatskleur het skielik sy T-shirt opgelig en toe sien hy &rsquo;n gun.&ldquo;Ek skree toe vir die slagoffer &lsquo;watch it!&rsquo;, en ek hardloop toe op in Honourstraat, in die rigting van Goodwillstraat.&ldquo;Ek het skote gehoor. Baie skote. Ek het nie getel nie. Ek&rsquo;t ook nie omgekyk nie.&rdquo;Volgens Pietersen het hy nie geweet die cops is agter hom nie.Pietersen het getuig daar is in &rsquo;n stadium op hom geskiet terwyl hy in Goodwill- en Joyfulstraat afgehardloop het.Volgens hom het hy nie gehoor die cops vra hom om stil te staan nie. Hy het ontken hy het in die hardloop op &rsquo;n cop geskiet.Pietersen het ges&ecirc; hy weet ook nie of die cop op hom geskiet het nie.Volgens Pietersen het hy ingehardloop by die yard van &rsquo;n antie wat hy ken omdat hy moeg gehardloop was en die cops gesien het.Hy het getuig &rsquo;n cop het toe skielik op hom geskree &ldquo;l&ecirc; plat&rdquo;.Pietersen het ges&ecirc; toe hy op sy knie&euml; gaan, voel hy &rsquo;n klapgeluid teen die kant van sy kop en sien &rsquo;n vlam.Volgens hom was hy bewusteloos, maar hy het sy bewussyn 10 minute later herwin.Hy het getuig hy is nie ge-handcuff nie.Volgens Pietersen weet hy niks van &rsquo;n gun wat daar naby gevind is nie.Pietersen het ges&ecirc; die gunpowder-neerslag wat die polisie op sy hand gevind het, moes daar beland het toe hy met die gun teen die kop geslaan is en &rsquo;n skoot afgegaan het.Hy het ges&ecirc; toe hy by &rsquo;n cop in die Bethelsdorp-polisiestasie gekla het oor beweerde polisie-aanranding, het die cop ges&ecirc;: &ldquo;Moenie kak praat nie. Julle likes kak praat van die polisie.&rdquo;Volgens Pietersen het hy by die Mountweg-polisiestasie ook gekla oor sy beweerde aanranding.Hy het ges&ecirc; hy is nooit na &rsquo;n dokter geneem nie. Volgens hom kan hy niks in een oor hoor nie en kry hy af en toe hoofpyne.Hy het getuig hy weet nie hoe sy velselle op die vuurwapen wat die polisie gevind het, beland het nie.Pietersen het in kruisondervraging deur adv. Garth Baartman, staatsaanklaer, ges&ecirc; hy het nie enige redes gehad om Mabie te vermoor nie.