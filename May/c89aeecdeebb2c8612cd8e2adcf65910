VIER mans het gister in die Strand-landdroshof verskyn op aanklag van moord. Die saak hou verband met die moord op Rudy Williams (16), wat Sondagoggend in Ebrahim Basierstraat in Gustrouw doodgeskiet is. Williams is in sy kop geskiet en het op die toneel beswyk. Marco Benjamin, Jerome Claasen, John Geldenhuys en Ryan Becket het in die beskuldigdebank gestaan.Hulle is nie gevra om te pleit nie en die saak is tot 16 Mei uitgestel vir &rsquo;n formele borgtog-aansoek. Hulle bly in aanhouding.Volgens inligting was daar die vorige aand &rsquo;n paartie met baie jong mense in die straat.Daar het &rsquo;n stryery ontstaan wat moontlik aanleiding kon gegee het tot die skietery.