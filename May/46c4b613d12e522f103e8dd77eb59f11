OUDTSHOORN. &ndash; Verslaentheid en teleurstelling het gister in die streekhof geheers toe die aansoek om verlof tot app&egrave;l van die oudburgemeester Gordon April van die hand gewys is.Die uitspraak van streeklanddros Mark van Wyngaardt, wat die aansoek aangehoor het en steeds met siekteverlof is, is deur streeklanddros Daniel Boks voorgelees.Van Wyngaardt se uitspraak lui dat geen aspek tydens die verhoor van die lang uitgerekte saak oor- of onderbeklemtoon is nie en dat hy van mening is dat &rsquo;n ander hof nie tot &rsquo;n ander bevinding as skuldig sal kom nie.Ten opsigte van die vonnis van nege jaar gevangenisstraf, effektiewelik vyf jaar, lui die landdros se uitspraak dat daar geen ongerymdhede was nie en die vonnis nie skokkend onvanpas is nie. Familielede het n&aacute; die uitspraak hul teleurstelling uitgespreek en ges&ecirc; hulle gaan nie die saak daar laat nie.