&rsquo;N MAN, Renaldo Heneke (18), is dood en talle mense beseer in die oor-en-weer-skietery tussen die gemeenskap van die Gaat in Helenvale en die polisie.&rsquo;n Inwoner is glo ook in die hand geskiet en daar word beweer die huis van Rina Potgieter van die Gaat is met &rsquo;n petrolbom bestook.Klippe het skade aan privaat karre en polisievoertuie aangerig.Die betogers het Stanfordweg langs Helenvale douvoordag afgesper en goeters gebrand. Die paaie aan Windvogel se kant is ook deur die polisie afgebaken.Woensdagaand het die boodskap vinnig onder mense in die noordelike gebiede versprei dat die paaie gister toe sou wees.Die probleem het glo steeds te doen met die griewe wat verlede week aan Johann Mettler, stads&shy;bestuurder, en later aan Athol Trollip, Baaise burgemeester, voorgel&ecirc; is. Volgens bronne het dinge egter handuit geruk toe die gangsters begin oorneem het en petrolbomme aan die betogers verskaf het.In Liebenbergweg, wat parallel aan Stanfordweg l&ecirc;, was daar talle klipgooiers wat enige voertuig in sig bestook het.Njala-pantservoertuie, traangas, rubberkoe&euml;ls en skokgranate is deur die polisie gebruik in &rsquo;n poging om die onrus in die Baaise noordelike gebiede stop te sit.Dinge het na verneem word lelik geraak toe iemand met lewendige ammunisie begin skiet het.Brig. Marinda Mills, provinsiale polisiewoordvoerder, s&ecirc;: &ldquo;Die SAPD se eenheid vir openbare orde (POP) is vanoggend (gister) ontplooi as gevolg van gewelddadige openbare betogings in Stanfordweg, Helenvale.&ldquo;Verskeie privaat voertuie en vier polisievoertuie is beskadig.&ldquo;Verskeie polisiebeamptes is lig beseer, maar is nie in die hospitaal opgeneem nie. &ldquo;Die polisie het rubberkoe&euml;ls afgevuur en terwyl hulle gekonsentreer het om die geweld stop te sit, het bendelede die geleentheid gebruik om skote na die polisielede af te vuur.&rdquo;Volgens Andr&eacute; Goeda, gemeenskapsleier in Helenvale, is die probleem nie polities aangedrewe nie, maar &rsquo;n &ldquo;gemeenskapsding&rdquo;.&ldquo;Toe Athol vroe&euml;r die week op &rsquo;n vergadering aan die mense ges&ecirc; het hy wil nie met hulle praat nie, was die mense ongelukkig daaroor. Hierdie is die outcome daarvan,&rdquo; meen hy.Goeda was by Regina (60) en Jimmy (64) Heneke, die 18-jarige slagoffer se ouers, by die Livingstone-hospitaal om sy ondersteuning te bied.Regina bevestig dat die Laerskool Hillcrest se hoof, Cyril Uithaler, naby was toe Renaldo geskiet is en dat hy met haar gewonde seun na die Livingstone-hospitaal gejaag het.&ldquo;Die hoof het toe daar by my aangekom en vertel my seun is dood. Alles is so deurmekaar. &ldquo;Ons het ons agtjarige dogter vroe&euml;r jare verloor toe &rsquo;n trekker oor haar gery het. &ldquo;Ons het nog &rsquo;n 23-jarige seun, Romano,&rdquo; s&ecirc; Regina.Mills s&ecirc; daar is later bevestig &rsquo;n burgerlike persoon, ene Heneke, is geskiet en hospitaal toe geneem met privaat vervoer. &ldquo;Heneke het later aan sy beserings beswyk. &ldquo;Nog twee mense is beseer. &rsquo;n Man (27) is na bewering in sy hand geskiet en &rsquo;n 24-jarige man is deur &rsquo;n rubberkoe&euml;l beseer. &ldquo; &rsquo;n Saak van moord en twee van poging tot moord sal deur die onafhanklike polisieondersoek-direktoraat (Opod) ondersoek word. &rsquo;n Saak van kwaadwillige saakbeskadiging is ook geopen,&rdquo; s&ecirc; Mills.&ldquo;Gister (Woensdag) is minstens vier verdagtes tussen 15 en 17 jaar op klagte van openbare geweld gearresteer. Die polisie monitor die situasie,&rdquo; voeg Mills by.Lt.genl. Liziwe Ntshinga, provin&shy;siale polisiekommissaris, doen &rsquo;n beroep op die publiek om vreedsaam te betoog en die cops te respekteer wanneer hulle ontplooi word om die reg van die algemene gemeenskap te beskerm. Ntshinga het haar innige meegevoel aan die vriende en familie van die slagoffer betuig.