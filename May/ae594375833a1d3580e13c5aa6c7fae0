AS JY deesdae op skool sleg vaar, is die onnies ekonomies met hul woorde. &ldquo;Daar is ruimte vir verbetering,&rdquo; is die politiek korrekte bewoording sodat jy nie soos &rsquo;n wurm voel nie. In die ou dae was die waarskuwing duidelik: As jy nie beter gaan doen nie, gaan jy jou gat sien. Finish en klaar. Dis hoe ek voel oor die drie oudpresidente se boodskap aan Ubaba in hul nasionale dialoog. Te prim en proper om reguit te s&ecirc; wat hulle dink. Is dit dalk nie stateman&shy;like om &rsquo;n graaf &rsquo;n graaf te noem nie?FW de Klerk s&ecirc; wel di&eacute; dialoog is nie daar om van die president ontslae te raak nie, maar om die uitdagings aan te pak. Baie Suid-Afrikaners was seker opgewonde oor die idee om drie voormalige presidente op een verhoog in gesprek te sien. Thabo Mbeki, Kgalema Motlanthe en De Klerk is uiteenlopende figure en verteenwoordig verskillende SA tydvakke.Natuurlik wil ons hul wyshede en gedeelde bekommernis oor die land hoor. Sommige voel egter hul toesprake was &ldquo;stating the obvious&rdquo;.Onthou, hulle is almal wyse manne, diep intellektueel en kan oor enige saak diplomaties gesels.Wat het hulle na die groter gesprek oor die stand van die nasie gebring as net n&oacute;g &rsquo;n Twitter-hutsmerk, #NationalDialogue?In tipiese Mbeki-tradisie het hy sy gesprek met &rsquo;n gedig, &ldquo;Sick Rose&rdquo; deur William Blake, geopen. G&rsquo;n wonder daar is nog mense wat s&ecirc; toe hy president was, was hy te &ldquo;intellektueel&rdquo;. Hy was glo meer in sy kop, voor sy rekenaar met sy pyp, as wat hy in voeling met die mense was.Ek is egter dankbaar hy kan lees en sy gedagtegang in vol sinne voltooi!Waarom die vergelyking met &rsquo;n siek roos? Lees self: &ldquo;O Rose thou art sick./ The invisible worm,/ That flies in the night/ In the howling storm:/ Has found out thy bed/ Of crimson joy:/ And his dark secret love/ Does thy life destroy. Ek laaik poetry, maar ek moes ook oplees oor die moontlike betekenis van di&eacute; 17de-eeuse gedig. In vandag se konteks is die wurm seker korrupsie, ongelykheid, hebsug, staatskaping. Dit kan enigiets wees wat die welvaart en vooruitgang van ons land en Grondwet ondermyn. As ek Mbeki moet opsom, s&ecirc; hy enige regeringsfeer wat die Grondwet in gedrang bring, gooi &rsquo;n zap na die wil van die mense. Is die optogte na die Uniegebou en die konstitusionele hof se uitspraak oor Zuma &rsquo;n weerspie&euml;ling van die wil van die mense?Hy s&ecirc; die onafhanklike stem van gewone mense word in gesprekke uitgesluit. Net die elite word gehoor. Ons bly in &rsquo;n ongelyke nasie van haves en have-nots. De Klerk wil weer h&ecirc; almal moet opstaan en die Grondwet beskerm teen rassisme, ongeag van waar dit kom. Op die sosiale media was daar baie landgenote wat De Klerk se teenwoordigheid bevraagteken omdat hy die &ldquo;verlede&rdquo; verteenwoordig. Motlanthe was meer bekommerd oor verdeelde stemme in die sosiale ruimtes wat so gou n&aacute; Kodesa gekom het. Hy beskou die dialoog as &rsquo;n wekroep tot aksie vir die nasie en eis groter verantwoordbaarheid van leiers. Sh&ecirc;m. Numba One word eers weggejaag van Cosatu se May Day-vieringe en nou vat sy voorgangers hom ook vir &rsquo;n One. LYNETTE FRANCIS, aanbieder van die aktualiteitsprogram Fokus op SABC2 en die geselsprogram Praat Saam op RSG, gee haar indrukke oor die mense wat op haar pad kom en die onder&shy;werpe waaroor hulle gesels.