&rsquo;N PLAASLIKE dansgroep van die Baaise noordelike gebiede sal Suid-Afrika later vanjaar in Australi&euml; verteenwoordig.Kaashiefa Plaatjies, danser en choreograaf, s&ecirc; die PE&rsquo;s Finest-dansgroep het die Battle Grounds-danskompetisie in Johannesburg vir die tweede keer in &rsquo;n ry gewen. Junior Ferreira is die groep se top-choreograaf.&ldquo;Junior wou spesifiek op choreografie fokus en hy het nie gedans nie, maar die oefensessies met hom was die beste,&rdquo; s&ecirc; Plaatjies.&ldquo;Al sewe dansers saam met Junior en sy ma, Marian (dansgroepbestuurder), sal in Oktober Australi&euml; toe gaan om daar deel te neem. So, ons het nog tyd om fondse in te samel vir die trip.&ldquo;Ons neem vanjaar weer aan die kompetisie deel om ons titel te verdedig.&rdquo;Plaatjies voeg by dat sy baie trots voel op die span se goeie werk en dat hulle alle uitdagings as &rsquo;n groep saamgestap en hul volle samewerking gegee het.&ldquo;Tannie Marian (Ferreira) en Junior is &rsquo;n groot inspirasie vir die groep. Hulle motiveer ons en is passievol oor hul werk.&rdquo;Plaatjies s&ecirc; die twee het &rsquo;n positiewe invloed op die groep en is definitief die hoofrede agter sy sukses.Volgens Plaatjies het die groep rondom 13 Mei vir die kompetisie geregistreer.&ldquo;Ek is s&oacute; trots dat ons weer gewen het!&rdquo; borrel Plaatjies.Sy vertel verder hoe die groep drie weke terug ook die Hip Hop Dance Experience-kompetisie in Oos-Londen gewen het.&ldquo;Junior het die solo free stylist-toekenning gewen. Hy verdien dit en ons is baie trots op hom.&rdquo;Plaatjies voeg by dat die groep verlede Vrydagaand ook &rsquo;n show in Grahamstad gedoen het. Volgens Plaatjies sal die groep enige donasies vir die komende toer aanvaar. &ldquo;Ons is verantwoordelik vir alle koste, maar sal onse volle samewerking gee om ons drome &rsquo;n realiteit te maak.&ldquo;Wees trots op hoe ver jy gekom het. Glo altyd in hoe ver jy kan gaan,&rdquo; sluit Plaatjies af. &ldquo;Dit motiveer ons dat niks vir hardwerkende mense onmoontlik is nie,&rdquo; het Marian Ferreira, dansgroepbestuurder, op haar Facebook-blad ges&ecirc; kort nadat die groep gewen het.