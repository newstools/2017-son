DIE gemeenskap van Chris Nissenpark in Somerset-Wes en mense by die nabygele&euml; Somerset Lakes het laas week &rsquo;n erge stank beleef toe water met onverwerkte riool daar uitgespoel het.Volgens Dinah Adams, &rsquo;n gemeenskapsleier, het hulle die stadsraad van die probleem in kennis gestel, asook van die vullis wat by die ingang na die woonbuurt ge-dump word.Adams het vertel die mense daar kan soggens nie hul brekfis inhou nie soos die stank hulle tref. Baie mense kla ook van kopseer en s&ecirc; hulle sukkel ook met &rsquo;n muskietplaag.Ongeveer &rsquo;n jaar ge&shy;lede het die gemeenskap met dieselfde probleem te kampe gehad.Daar is toe vasgestel dat die stank kom van &rsquo;n woonbuurt oorkant die spoorlyn waar die riooldreine oorgeloop het.&rsquo;n Bejaarde vrou, Katriena Booysen (79), het aan Son vertel sy is verlede naweek in die hospitaal opgeneem omdat haar maag aanhoudend geloop het.Die Stad Kaapstad het in &rsquo;n verklaring ges&ecirc; hy het eers op Donderdag 4 Mei van die probleem bewus geword en toe onmiddellik Vrydag opgetree deur die rioolpyp skoon te maak.