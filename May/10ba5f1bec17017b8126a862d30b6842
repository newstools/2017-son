&rsquo;N MAN van Kleinskool wat op die skietdood van Randall Rodger Mabie teregstaan, word vandag gevonnis nadat hy gister skuldig bevind is op onder meer &rsquo;n moordklag.Regter Glen Goosen het Peter Pietersen (33) ook skuldig bevind op klagte van die onwettige besit van &rsquo;n vuurwapen en die onwettige besit van ammunisie.Hy het die veroordeelde moordenaar egter vrygespreek op &rsquo;n klag van poging tot moord. Pietersen het Mabie op 18 Maart verlede jaar in Kleinskool doodgeskiet. Hy het Mabie drie keer in die kop geskiet.Volgens Goosen strook die getuienis van konstt. Xolani Nobatana en Jarred Naicker, albei van die bendetaakspan, met mekaar ten opsigte van die gunshots wat hulle gehoor het. Hy het voorts ges&ecirc; Nobatana en Naicker se getuienis dat hulle Pietersen uit Friendshipstraat uitgehardloop sien kom het, is ook nooit betwis nie.Goosen het bygevoeg Nobatana en Naicker was goeie en geloofwaardige getuies. Volgens hom is die feit dat die twee cops Pietersen gejaag het, nooit betwis nie.Volgens Goosen was Pietersen &rsquo;n swak getuie omdat hy volgehou het hy weet nie wie hom in hegtenis geneem het nie. Goosen s&ecirc; Pietersen kon ook nie verduidelik hoe sy DNA op die vuurwapen beland het nie.Hy het voorts ges&ecirc; getuienis is gelei dat die patroondoppies wat op die moordtoneel gevind is, gevuur is uit die vuurwapen wat Pietersen in iemand se erf ge-dump het toe Nobatana hom te voet gejaag het.Volgens Goosen is Pietersen se getuienis dat hy nie in &rsquo;n alley afgehardloop het nie toe Nobatana hom te voet gejaag het, onwaarskynlik, anders sou Nobatana hom nie te voet agternagesit het nie.Goosen s&ecirc; daar is geen twyfel dat Pietersen in besit van die vuurwapen was en hy dit van die moordtoneel verwyder het nie.Die teenwoordigheid van gun shot residu op Pietersen se hand is &rsquo;n verdere bewys hy was in kontak met die vuurwapen toe skote afgevuur is.Goosen s&ecirc; verder Pietersen se bewering dat hy met &rsquo;n vuurwapen teen die kop gekap is, is onbetroubaar omdat iemand wat dit glo waargeneem het, dit agterna vir hom ges&ecirc; het.Wat die regter egter problematies vind, is Nobatana se getuienis dat Pietersen op hom geskiet het. Goosen het ges&ecirc; al word Nobatana se getuienis in &rsquo;n sekere mate deur die getuienis van Naicker bevestig, is daar geen objektiewe getuienis dat &rsquo;n skoot afgevuur is voordat Pietersen die wapen in &rsquo;n erf gegooi het nie.Na aanleiding van die getuienis van &rsquo;n vuurwapenkenner s&ecirc; Goosen as dit was dat Pietersen op Nobatana geskiet het, moes Nobatana eers die vuurwapen herlaai het.Volgens Goosen is daar egter geen getuienis voor die hof dat Pietersen die vuurwapen herlaai het nie en Nobatana het ook getuig dat Pietersen heeltyd in sy sig was. Goosen het ges&ecirc; di&eacute; aspek maak glad nie &rsquo;n impak op die geloofwaardigheid van Nobatana se getuienis in sy geheel nie. Volgens hom kan die staat egter nie bewys dat Pietersen op Nobatana geskiet het nie. Goosen het voorts Pietersen se weergawe dat hy van die moordtoneel gevlug het omdat hy gesien het hoe &rsquo;n man &rsquo;n vuurwapen voor by sy broek uitgehaal het, as vals afgemaak. Adv. Garth Baartman kla aan.