SY HET haar niggie met &rsquo;n slagtersmes doodgesteek en daarna die bloed van die mes afgelek.S&oacute; vertel die hartseer ma, Dorie Williams (48), wat haar 22-jarige dogter, Christolene Skippers, verloor het oor &rsquo;n bankkaart.Nadat Skippers gesteek is, het sy tot by haar ma se huis geloop en langs haar dogtertjie gaan l&ecirc; en gesterf.Die hofsaak het di&eacute; week eers in die Paarl-streekhof begin.Skippers is glo deur haar eie niggie, Christelene Plaatjies (18), by &rsquo;n paartie op die plaas waar sy en haar niggie gewoon het, gesteek.Plaatjies was net 16 jaar oud toe sy Skippers glo met &rsquo;n slagtersmes in haar rug en in haar hart gesteek het.Williams s&ecirc; sy kan steeds nie haar dogter se moord van 2015 verwerk nie en dat Plaatjies se familie dit nie vir haar maklik maak nie.&ldquo;Hulle bly net agter my en elke keer lag hulle oor die moord.&ldquo;Ek kyk nou na my dogter se dogtertjie (6). &ldquo;Hulle het een keer vir haar ges&ecirc;: &lsquo;Ons antie het lekker jou ma vrek gesteek&rsquo;. Hoe kan mens met sulke mense lewe?&rdquo; Williams vertel die aand van 29 November 2015 het sy by haar familie in die Paarl gaan kuier. Haar dogter en seun het op die plaas Groenfontein in Klapmuts gebly en met Plaatjies en haar gesin gekuier.&ldquo;Toe kry ek net &rsquo;n oproep dat klein Lien vir groot Lien doodgesteek het. Ek wou dit nie glo nie,&rdquo; s&ecirc; Williams.Godfrey Skippers (26), Skippers se broer, is een van die hoofgetuies teen Plaatjies.&ldquo;Ek het net gehoor dat klein Lien (Plaatjies) met my suster stry oor &rsquo;n bankkaart, want my suster het haar outjie se bankkaart by haar gehou.&rdquo; Volgens hom het Plaatjies toe &rsquo;n mes by haar oupa se huis op die plaas gaan haal. &ldquo;Haar pa het eers die mes afgevat, maar toe teruggegee. Hoe kon hy die mes weer aan haar teruggee?&ldquo;My suster se laaste woorde, toe sy langs haar dogtertjie gel&ecirc; het, was dat ons moet kyk na haar kind,&rdquo; vertel Godfrey.Hy s&ecirc; hul ma hanteer nie sy suster se dood goed nie. &ldquo;Sy kry nie enige berading nie.&rdquo;Williams vertel die eerste ondersoekbeampte is verwyder nadat sy &rsquo;n klag by die provinsiale polisiekantore gaan indien het. &ldquo;Die ondersoekbeampte het met die Plaatjies-gesin gekuier, hul kant gekies en wou een van die getuies be&iuml;nvloed om nie te getuig in die hofsaak nie.&rdquo; Margaret Skippers s&ecirc; hieroor: &ldquo;Wat hy gedoen het, was baie verkeerd, maar onreg maak God weer reg.&rdquo;Sy s&ecirc; sy wil h&ecirc; haar suster moet wegkom van die plaas Groenfontein. &ldquo;Sy kan nie met daai mense op die plaas bly nie. Daar&rsquo;s te veel herinneringe en seer.&rdquo; Williams s&ecirc; sy&rsquo;t nog nie berading gekry nie, maar Skippers se dogtertjie kry wel berading. &ldquo;Sy bly my vra waar haar ma is. Dan loop my trane net. &ldquo;Ek weet nie meer wat om vir haar te s&ecirc; nie.&rdquo; Williams onthou die dag voor haar dogter se dood. Op pad na haar familie in die Paarl, het sy &rsquo;n groot slang op die plaas gewaar. &ldquo;Plaatjies het gekom, nie twee keer gedink nie, en dit met &rsquo;n stuk stomp doodgeslaan. Sy sou die volgende dag my kind doodsteek.&rdquo; Plaatjies was sedert die moord in 2015 in &rsquo;n jeugsentrum. Toe sy vroe&euml;r vanjaar 18 word, is sy na die Worces&shy;ter-gevangenis geskuif. Die saak duur voort.