&rsquo;N SPESIALE voorlegging moet aan die provinsiale tesourie gedoen word om meer finansiering vir die skolevervoerprogram te bekom.Dis een van die aanbevelings wat die Oos-Kaapse portefeuljekomitee oor vervoer onlangs aan die wetgewer gemaak het.Luidens &rsquo;n verslag wat opgestel is om die provinsiale vervoerdepartement se begroting vir die 2017-&rsquo;18-boekjaar te ontleed, skiet die program ver tekort.Die vervoerdepartement het die skolevervoerprogram reeds meer as ses jaar gelede by die Oos-Kaapse onderwysdepartement (OKOD) oorgeneem.Vir die boekjaar onder bespreking het die departement van Weziwe Tikana, LUR vir vervoer, R491,741 miljoen vir die program ontvang.Ofskoon dit dui op &rsquo;n 6,3%-toename op die vorige boekjaar, toe R462 miljoen ontvang is, is dit hopeloos te min om alle behoeftige leerders te vervoer.Die Oos-Kaapse portefeuljekomitee oor onderwys het in sy ontleding van die OKOD se 2017-&rsquo;18-begroting ook daarop gewys dat verskeie leerders nie voordeel trek uit die program nie.Die komitee het voorgestel die departement van Mandla Makupula, LUR vir onderwys, moet die hele beleid rondom skolevervoer hersien.&ldquo;Die OKOD, vervoerdepartement, die tesourie en ander vennote moet &rsquo;n begroting uitwerk wat die kwessie rondom leerlinge wat nie voordeel trek nie, heeltemal oplos,&rdquo; lui die verslag.In Januarie vanjaar het die portefeuljekomitee oor onderwys &rsquo;n oorsigverslag oor die departement se vertoning in die 2015-&rsquo;16-boekjaar voorgel&ecirc;.Toe is daar ook bevind die meeste skole ondervind uitdagings weens die nie-beskikbaarheid van skolevervoer. Luidens di&eacute; verslag het sommige leerders nie vervoer ontvang nie, al kwalifiseer hulle vir die program.