DIE Nasionale Verbruikerstribunaal het in &rsquo;n uitspraak teen die winkelgroep Edcon bevind die klubgeld wat hy al die jare verhaal van sy klante met rekeninge, is onwettig.Edcon is bekend vir sy winkels soos Edgars, Red Square, Jet en Board&shy;mans.Die uitspraak kom nadat &rsquo;n ondersoek deur die Nasionale Kredietreguleerder (NKR) getoon het Edcon het klubgeld by kredietooreenkomste ingesluit.&ldquo;Dit is nou bevestig dat klubgelde op kredietooreenkomste nie deur die Nasionale Kredietwet toegelaat word nie,&rdquo; het Jacqueline Peters van die NKR ges&ecirc;.Sy het ges&ecirc; verbruikers moet vra vir &rsquo;n kwotasie van kredietverskaffers sodat hulle die koste van krediet kan nagaan.Die NKR het ges&ecirc; Edcon gaan versoek word om &rsquo;n onafhanklike oudit van sy leningsboeke te laat uitvoer om te bepaal hoeveel klante van 2007 terugbetaal moet word.Edcon het in reaksie op die tribunaal se uitspraak ges&ecirc; hy bestudeer die uitspraak en sal teen die bevel appelleer.&ldquo;Dis belangrik om daarop te let die uitspraak hou met die meriete van die saak verband en nie strafbepaling nie. Dit sal later bepaal word.&ldquo;Daarom moet klante nie dink die tribunaal het &rsquo;n bevel gemaak dat klubgelde aan klante terugbetaal moet word nie,&rdquo; s&ecirc; Edcon in &rsquo;n verklaring. &ndash; Netwerk24