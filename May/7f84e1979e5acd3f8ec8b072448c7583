DIE bejaardes van Mitchells Plain het di&eacute; week hul lywe &rsquo;n lekker tyd gegee by die Lentegeur-burgersentrum.Die Kalkoentjie Park-gemeenskapsforum en Pagad G-Force het byeengekom om die oues te treat met &rsquo;n driegangmaaltyd, sowel as &rsquo;n middag van pret en plesier.Jamiela van Niekerk, een van die organiseerders, s&ecirc; dit is hartseer om te sien hoeveel oumense se kinders van hulle vergeet het.Sy vertel: &ldquo;Die oumense soek altyd iets om te eet en &rsquo;n mens dink altyd aan maniere om hul lewe bietjie beter te maak. &ldquo;Ons het gedink dis tyd om hulle sommer lekker te bederf. Dit het baie beplanning geverg, maar ons het dit reggekry om &rsquo;n glimlag op hul gesigte te sit.&rdquo;Jamiela is een van die drie ystervroue wat lede is van die Kalkoentjie Park-gemeenskapsforum. Die ander twee is Madenia en Zulpha Thompson.Vermaak was hoog op die lys en die oues het dit terde&euml; geniet. Die Amigos-sanggroep het hulle vermaak met die pragtige Malay song &ldquo;Rosa&rdquo;.Daarna het die oues die dansvloer betree en vir die jonges gewys wie is baas met hul moves.Hulle het ook gesmul aan watertand-disse. Die voorgereg en tamatie-en-beespootjiebredie met rys het groot aftrek gekry.Volgens Van Niekerk sal hulle meer gereeld die oumense wil bederf, maar die fondse is gewoonlik te min.&ldquo;Hulle verdien dit en hulle het dit nodig. Die dankbaarheid en waardering op hul gesigte is iets wat woorde nie kan beskryf nie. Dit maak alles die moeite werd.&rdquo;&rsquo;n Lid van Pagad G-Force, die wegbreekgroep van Pagad, meen dat daar meer bewustheid moet wees oor die omstandighede waarin oumense leef.Die lid s&ecirc;: &ldquo;Ons ouer geslag mense ly onder die toestande op veral die Kaapse Vlakte.&ldquo;Die onderdrukking van oues deur hul kinders of kleinkinders is skokkend en is iets wat gestaak moet word.&ldquo;Gemeenskappe moet zero tolerance h&ecirc; wanneer dit kom by die welstand van ons oumense,&rdquo; voeg die lid by.