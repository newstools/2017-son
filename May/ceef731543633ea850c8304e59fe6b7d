DIE Springbok-sewesspan het gister deurgedring na die kwarteindronde van die sewestoernooi in Parys, waar die Blitsbokke vandag teen Samoa te staan kom.Suid-Afrika moet net die kwarteindronde van die toernooi in Parys en volgende week se toernooi in Londen haal om te verseker hy&rsquo;t genoeg punte om die W&ecirc;reldsewesreeks te wen. Neil Powell (afrigter) se span is tans ver voor in die w&ecirc;reldreeks, maar het die toernooi op die slegste manier moontlik afgeskop.Skotland het in die eerste wedstryd in groep A &rsquo;n skok-oorwinning van 19-12 oor Suid-Afrika behaal. Die Blitsbokke se kaptein, Philip Snyman, het eerste agter die doellyn gaan kuier.Skotland het teruggeslaan met drie&euml; deur Jamie Farndale en Hugh Blake. Scott Wight het met &rsquo;n doelskop geslaag.Wight het &rsquo;n drie en &rsquo;n doelskop in die tweede helfte bygevoeg om Skotland se voorsprong te vergroot.Siviwe Soyizwapi het laat in die wedstryd &rsquo;n drie gedruk wat deur Cecil Afrika verdoel is. Dit was egter alles te laat.Snyman en sy manne het hulself egter in hul tweede wedstryd reggeruk met &rsquo;n oortuigende sege van 35-5 oor Japan.Afrika en Soyizwapi het elkeen twee keer gaan druk, terwyl Werner Kok die vyfde drie bygevoeg het.In die laaste wedstryd van die dag teen Kanada het die Blitsbokke met 31-7 koning gekraai.In die ander kwarteindrondes gaan Skotland en Fidji mekaar aandurf.Skotland het &aacute;l drie hul wedstryde op die eerste dag gewen om bo-aan groep A te eindig.Engeland en Amerika gaan mekaar die stryd aans&ecirc;, terwyl die gasheerspan, Frankryk, en Nieu-Seeland swaarde gaan kruis.