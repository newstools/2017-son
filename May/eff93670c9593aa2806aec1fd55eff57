DIE verhoor van twee mans wat na bewering &rsquo;n meisie doodgeskiet het, sal in Augustus in die Kaapse hooggeregshof begin.Samier Slamang en Wayland Botha staan tereg op 13 aan&shy;klagte, waaronder die moord op Saadiqah Lippert (6) en aanklagte ingevolge die Wet op Georganiseerde Misdaad (Poca).Saadiqah is op 2 Mei 2016 omstreeks 19:00 buite haar ouma se huis in 9de Laan, Athlone, in die maag getref. Sy het by haar pa en ouma gekuier.Slamang en Botha het presies &rsquo;n jaar gelede hul eerste verskyning in die Ath&shy;lone-landdroshof gemaak.Toe was daar talle &shy;lede van die polisie se taktiese reaksie-eenheid (TRU) teenwoordig. Hulle het die hofsaal ontruim om dit vir wapens te deursoek. Talle gewapende polisielede is ook in die hof ontplooi.Net Saadiqah se ouers, Chameiz Francis en Sadick, en die media is in die hofsaal toegelaat.Nadat hul aansoek om borgtog afgekeur is, het die hooggeregshof dit toegestaan op hul app&egrave;l.Die twee beskuldigdes het byna dieselfde klere aangehad toe hulle Vrydag vir &rsquo;n voorverhoor voor regter Andr&eacute; le Grange verskyn het. Die staat het aangedui hy het die verdediging reeds van die aangepaste klagstaat voorsien.Twee aanklagte van bende&shy;verwante misdade is bygevoeg.Adv. Esmeralda Cecil, vir die staat, het toe bevestig dat die beskuldigdes nou teregstaan op 13 aanklagte.Regter Le Grange het beslis die hofsaak sal op 7 Augustus begin. &ndash; Netwerk24