DIE Nelson Mandelabaaimunisipaliteit het belowe om straatname oor drie maande aan te bring in die nuwe woonbuurt tussen Daleview en Khaya&shy;mandi in Despatch. &ldquo;As alles volgens plan uitwerk, sal die bogenoemde woonbuurt straatname oor drie maande kry,&rdquo; s&ecirc; Mthubanzi Mniki, &rsquo;n munisipale woordvoerder. Dit kom nadat talle inwoners verlede week stem dik gemaak het oor die nagmerrie in hul gebied sonder straatname. Son het vroe&euml;r berig oor Siphiwo Mtimkhula se dood. Familielede en inwoners glo dat as hul woonbuurt straatname gehad het, sou die ambulans waarskynlik betyds gewees het vir Mtimkhuli. Nelly Grootboom s&ecirc; talle inwoners het verlede Dinsdag om 04:00 oproepe gemaak vir &rsquo;n ambulans. &ldquo;Niemand het uitgekom nie en kort daarna het hy (Mtimkhula) gesterf.&rdquo;Grootboom het bevestig &rsquo;n ambulans het 10:05 by hul huis opgedaag. Yolanda Claassen, &rsquo;n inwoner, het verder vertel hoe almal na ander gebiede toe moet loop vir hul pos. &ldquo;Niemand hier rond het &rsquo;n amptelike adres nie. So, hoe verwag hulle dat mense moet leef?&rdquo;Volgens Claassen is die hele RDP-bouwerkprojek agterstevoor. &ldquo;Toe ons in 2015 hier intrek, moes my hele straat vir agt maande sukkel sonder water of toilette en nou is dit straatname.&rdquo;Brenhan Metune, die distrikshoof van die Metro se nooddienste, het vroe&euml;r ges&ecirc; dit is bitter moeilik om &rsquo;n adres sonder straatname te vind. Volgens Mniki is die probleem onder die aandag van die munisipaliteit gebring. &ldquo;Straatname word deur die betrokke komitee en raad goedgekeur. &ldquo;Sodra dit goedgekeur is, word die straatname dan opgerig nadat die paaie gebou is. &ldquo;Aangesien dit &rsquo;n nuwe gebied is, sal &rsquo;n opname ook gedoen word om te verseker dat alle tekens in die omliggende gebiede in plek is.&rdquo;