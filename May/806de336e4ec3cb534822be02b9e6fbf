’N REGERINGSBEAMPTE wat die toekenning van visvang­regte beheer, word van korrupsie verdink, het die departement van landbou, bosbou en visserye bekend gemaak. Die departement sê hy’t inligting ontvang oor bewerings wat ’n lid van die allocation team betrek. Die Valke het ’n lasbrief gekry en die departement se kantore Woensdag in Kaapstad deursoek. Daar is op ’n laptop en selfoon beslag gelê. Thembalethu Vico, woordvoerder, sê: “Die departement beskou die saak in ’n ernstige lig. Ons benader alle aktiwiteite ten opsigte van toekennings en sy verhouding met die departement met versigtigheid.” Die departement wil met die Valke saamwerk. – News24