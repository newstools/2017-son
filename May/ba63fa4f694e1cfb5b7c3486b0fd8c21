TOUWSRIVIER. &ndash; Drie jaar. Dis hoe lank &rsquo;n gryse antie al sukkel om haar oorle&rsquo; kind se Sassa grant van R1 270 by Cash Paymaster Services (CPS) te kry.Ouma Elizabeth &ldquo;Lize&rdquo; Meintjies (71) moan sy word die afgelope drie jaar van bakboord na stuurboord gestuur wanneer sy navrae by Sassa en CPS rig oor haar klong, Deon Smith (44), se onbetaalde grant. Volgens Meintjies het Smith op 10 Januarie 2014 in die provinsiale hospitaal in Worcester gesterf. Sy s&ecirc;: &ldquo;Dit was die dag van AllPay en daai klong het die oggend in die hospitaal gesterf. &ldquo;Hy het ook nie &rsquo;n PIN op sy kaart nie en het elke maand van sy lewe sy geldjie by die gemeenskapsaal gaan ontvang. &ldquo;Nou vertel hulle my die geld is reeds uitbetaal.&rdquo; Sy het sedert 14 Januarie 2014 al navrae begin rig hieroor. Sy vertel beamptes van CPS het haar gevra om &shy;verklarings te maak dat sy nie die geld ontvang het nie. Sy moes ook &rsquo;n afskrif van haar seun se doodsertifikaat indien. Sy het dit gedoen.Sy gaan voort: &ldquo;Ene &shy;Zandile vertel toe die geldjies is reeds op 22 Januarie 2014 uitbetaal.&rdquo;Sy hou vol sy het geen sent ontvang nie.&ldquo;Ek het &rsquo;n &lsquo;rooi brief&rsquo; ontvang waarin staan dat die geld tussen Februarie 2015 en Julie 2015 uitbetaal moet word. Agterna het hulle my vertel dis &rsquo;n fake brief.&rdquo; Son is in besit van &rsquo;n afskrif van die brief op &rsquo;n Sassa-briefhoof waarin ene William Damons, &rsquo;n toesighouer by Sassa, &rsquo;n versoek tot CPS rig om die grant uit te betaal. N&aacute; navrae aan CPS se kantore in Johannesburg het Avril Leslie van die Help Desk ges&ecirc; antie Lize moet haar bankstate van Desember 2014 tot Maart 2015 aanstuur. Sy het ook afskrifte van die begunstigde en oorledene se identiteitsdokumente versoek.