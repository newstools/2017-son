GESLAGSGEBASEERDE geweld teen vroue is &rsquo;n ernstige &ldquo;kwaal&rdquo; in gemeenskappe waarin mans soms voel hulle moet hul op &rsquo;n aggressiewe manier uitbeeld om mag te toon.Die South-African Students&rsquo; Congress (Sasco) van die Nelson Mandela-Universiteit (NMU) in die Baai het Donderdag ge-march om diegene wat al in gewelddadige of vernederende verhoudings was of is, &rsquo;n stem te gee.Sonwabiso Mdani, Sasco-sekretaris van die Claude Qavane-tak, s&ecirc; Sasco is geheel en al gekant teen geslagsgebaseerde geweld teen vroue. &ldquo;Dis walglik en onsinnig dat mans geregtig voel daarop om hul emosies deur geweld teenoor vroue uit te druk.&rdquo;Verder verduidelik Mdani die dominasie van mansgroepe oor vrouegroepe is nie natuurlik nie, maar eerder die resultaat van sosialisering en kondisionering.&ldquo;In die algemeen word seuns formeel en informeel geleer om tough en arrogant te wees en om nie emosies te toon nie.&ldquo;Ons doen &rsquo;n beroep op die regering om die stryd teen geslagsgebaseerde geweld te verskerp deur alle misdadigers, in die besonder verkragters, te vervolg,&rdquo; s&ecirc; Mdani.Sy s&ecirc; by universiteite oral in Suid-Afrika laat beleide rakende geslag vroue altyd in die steek.Volgens haar is dit ook onaanvaarbaar dat sake van seksuele teistering wat aangemeld word, nie die nodige aandag kry nie.Die Claude Qavane-tak het deur die week 5 000 handtekeninge gekry van mense wat teen geslagsgebaseerde geweld is.Die lys is by die NMU-bestuur, die departement van justisie en korrektiewe dienste, die SAPD en die departement van maatskap&shy;like ontwikkeling ingehandig.Die doel hiervan is om &rsquo;n kampus te skep waar die onderrig&shy;omgewing veilig is vir alle studente, spesifiek vir vroue.