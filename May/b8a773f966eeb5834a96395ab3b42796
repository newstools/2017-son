DIT sal van nou af veiliger wees vir mense wat gebruik wil maak van die Arlington-vullisstortingsterrein in die Walmer- informele nedersetting in Nelson Mandelabaai.Die onlangse sterfte en gewapende roof wat naby di&eacute; tip plaasgevind het, het die aandag van die onderburgemeester, Mongameli Bobani, getrek.Bobani, wat ook die voorsitter is van die komitee oor openbare gesondheid in die Metro, s&ecirc; dit is belangrik dat mense veilig voel en is wanneer hulle vullis gaan aflaai. Bobani lei die program &ldquo;War on &shy;Waste&rdquo;, waarmee gefokus word op die toepassing van re&euml;ls en regulasies by sulke terreine. Di&eacute; program is einde Maart vanjaar bekend gestel.&ldquo;Binne &rsquo;n maand se tyd het verskeie voorvalle hier naby Arlington plaasgevind. Verlede Vrydag is Amos Dywili (54) hier oorlede nadat &rsquo;n vullispers-trok oor hom gery het. &ldquo;Saterdag is iemand gesteek net hier buite die hekke in &rsquo;n vermoedelike rooftogpoging,&rdquo; s&ecirc; Bobani, wat sedert die bekendstelling van &ldquo;War on Waste&rdquo; by die Koedoeskloof-vullisstortingsterrein buitekant Uitenhage verskeie tips besoek het.&ldquo;Ons wil die inwoners en diensverskaffers gerusstel dat hierdie nie &rsquo;n plek is waar &rsquo;n mens doodgaan nie. Vandag is ek hier om waar te neem hoe ons sekuriteit hier kan verskerp. &ldquo;Ek gaan ook vergader met beamptes en John Best, die burgemeesterskomiteelid vir veiligheid en sekuriteit, oor maniere hoe om tips te be&shy;veilig.&rdquo;Bobani wil nie h&ecirc; dat di&eacute; steekvoorval gehoorsame vullis-dumpers moet afskrik nie, juis omdat die program teen vullis vereis dat mense nie op onwettige plekke vullisdump nie. Oor rondlopers en daklose mense wat by Arlington ronddwaal op soek na kos, klere en enigiets waardevols, s&ecirc; Bobani: &ldquo;Nie sommer elke persoon sal hierbinne kom as hulle nie die re&euml;ls nakom nie.&ldquo;Mense moet bibs dra wanneer hulle deur die vullis sorteer en moet by die ingang inteken.&rdquo;Daagliks maak meer as 500 voertuie gebruik van die Arlington tip.