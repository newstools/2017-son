DIE departement van onderwys in die Oos-Kaap (OKOD) het gister die skool in Tsomo in die Oos-Kaap besoek waar die skoolhoof verlede week op &rsquo;n klag van moord ge&shy;arresteer is.Siviwe Rulwa, die hoof van die Prim&ecirc;re Skool Tsojana, is verlede Dinsdag gearresteer nadat hy na bewering sy buurman, wat glo met sy vrou &rsquo;n affair gehad het, op 10 Mei vermoor het.Rulwa het die volgende dag in die plaaslike landdroshof verskyn en die saak is tot 6 Junie 2017 uitgestel vir &rsquo;n formele aansoek om borgtog.Kapt. Namhla Mdleleni, &rsquo;n polisiewoordvoerder, het ges&ecirc; Zimasile Mangisa (46), die oorledene, se lyk is die volgende dag met twee kopskote op &rsquo;n oop stuk veld gevind. Sy liggaam was blykbaar so erg vermink dat hy onherkenbaar was.Sy regterbeen was ook glo weg.Mdleleni het ook bevestig dat drie mans, onder wie die skoolhoof, in verband met die moord gearresteer is.&ldquo;Tydens hul arrestasie is drie vuurwapens sowel as 65 koe&euml;ls in hul besit gevind.&rdquo; &rsquo;n Saak van moord en die onwettige besit van vuurwapens en ammunisie word ondersoek.Mali Mtima, &rsquo;n woordvoerder van die OKOD, het gister aan Son ges&ecirc; die OKOD het sy eie ondersoek begin.&ldquo;Ons is besig met &rsquo;n amptelike ondersoek en &rsquo;n groot deel daarvan is om die skool te besoek en met die personeel te praat,&rdquo; s&ecirc; Mtima.Teen druktyd was die OKOD nog besig met sy besoek.