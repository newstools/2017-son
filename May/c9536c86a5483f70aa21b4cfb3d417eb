DIE voormalige minister van finansies Pravin Gordhan was aan die spits van die grilling van nog ’n staatsentiteit. Gordhan het Denel gister in die parlement laat bontstaan en aangedring op eerlike antwoorde rondom dié staatswapenvervaardiger se dealings met die Gupta-geaffilieerde VR Laser. “Suid-Afrikaners is bekommerd dat daar ’n patroon in die kapingsproses van staatsbeheerde entiteite is,” het Gordhan gesê. “ ’n Nuwe board word aangestel, verskoon wangedrag en skors bestuurders (drie in hierdie geval). En dan gaan sekere deals voort. “Oortuig ons dat julle (Denel) geen ander keuse gehad het as om hierdie deals aan te gaan nie.” Gordhan is op 31 Maart in ’n middernagtelike kabinetskommeling deur pres. Jacob Zuma in die pad gesteek en is nou ’n ANC-agterbanker. Hy is onlangs aangestel as ’n lid van die parlement se toesigkomitee vir openbare ondernemings. Dit was sy tweede verskyning by dié komitee nadat hy Eskom Dinsdag ge-grill het oor die heraanstelling van sy CEO, Brian Molefe. Gordhan het die voorsitter van Denel se raad, Daniel Mantsha, gevra om te verduidelik of ’n maatskappy genaamd Dentons bedrywighede by Denel ondersoek het. “Wanneer is die Dentons-verslag aangevra? En is dit waar dat jy as voorsitter besluit het om die ondersoek nie voort te sit nie?” het Gordhan Man­tsha gebombardeer. Mantsha is ook ge-grill oor bespiegelinge dat VR Laser in ’n finansiële verknorsing is. Hy is verder gevra om uit te wei oor sy vergadering met die minister van finansies, Malusi Gigaba, waarin Gigaba hom (Mantsha) glo beveel het om ’n joint venture met VR Laser te kanselleer, én Denel se hofaansoek teen die nasionale tesourie terug te trek. – news24