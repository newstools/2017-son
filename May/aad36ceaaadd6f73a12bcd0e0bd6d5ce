&ldquo;NAMENS die stad wil ek net jammer s&ecirc; oor wat met jul seun gebeur het en ons simpatiseer met die gesin. Die lewe is baie kosbaar &ndash; maak nie saak wie jy is nie &ndash; en dit (die sterfte) was &rsquo;n groot skok vir my.&rdquo;D&iacute;t was Vrydag die woorde van die Nelson Mandelabaai-munisipaliteit se onderburgemeester, Mongameli Bobani, aan die familie van wyle Renaldo Heneke (18). &ldquo;Ons het een van ons jong mense verloor &ndash; &rsquo;n jong mens wat m&ocirc;re se burgemeester of president kon wees.&rdquo; Renaldo is laas week dood nadat hy tydens geweldda&shy;dige betogings in Helenvale in die nek geskiet is. Die Heneke-huisie in Ibexweg het Saterdag gewemel van die mense bye Renaldo se gedenkdiens. Danksy Bobani is daar tydelike toilette verskaf omdat die huistoilet al tien jaar buite werking is.Die protes het vroe&euml;r in Mei begin nadat on&shy;tevrede inwoners ge&euml;is het Athol Trollip, burgemeester, moet iets aan hul 40 griewe doen.Di&eacute; griewe sluit kwessies in oor dienslewering, meer hulp aan klein-, mikro- en medium-sakeondernemings in Helenvale, die bestryding van gangsterism en aanstelling van metropolisielede.Die polisie het klipgooiers met rubberkoe&euml;ls en traangas probeer beheer. Van die gangsters het toe glo met regte guns gevuur en die cops het teruggeskiet. Renaldo se ma, Regina, s&ecirc; dit gaan beter, veral noudat Bobani die moeite gedoen het om hulle te besoek. &ldquo;Ek voel baie gelukkig oor sy besoek en ook ge&euml;erd.&rdquo;Andr&eacute; Goeda, &rsquo;n gemeenskapsontwikkelingsbeampte, en Desira Davids, &rsquo;n maatskaplike werker, het Bobani op hoogte gebring van die gebeure.&ldquo;Renaldo is geskiet terwyl hy nie eens naby die protesaksie was nie. Daar is geskiet op mense wat in hul huise was.&rdquo; Goeda erken sy betrokkenheid by die betogings word deur sekere inwoners bevraagteken.Davids s&ecirc; die griewe is ou issues waarop Trollip nie na wense gereageer het nie. &ldquo;Ek was ook &rsquo;n slagoffer. Die polisie se Casspir het my met traangas gespuit toe ek op straat was. Ek het &rsquo;n saak by die polisie oopgemaak.&rdquo;Bobani het ook self met Regina en Jimmy, die pa, gepraat. Regina het hom vertel: &ldquo;Ek was by my dogter in Ibexweg toe my susterskind my kom s&ecirc; Renaldo is geskiet en sy o&euml; dop om.&ldquo;Toe ek daar kom, het Cyril Uithaler, hoof van die Laerskool Hillcrest, klaar my seun hospitaal toe gejaag. &ldquo;Toe hy my weer sien, het hy ges&ecirc;: &lsquo;Ek&rsquo;s jammer, jou seun is nie orraait nie. Toe ek by die hospitaal kom, was hy reeds oorlede.&rsquo; &rdquo;Bobani s&ecirc;: &ldquo;My kantoor kommunikeer met die polisie sodat ek hulle kan gaan sien. Ek wil seker maak die polisie polisieer en inwoners kan vreedsaam betoog.&rdquo;Bobani het belowe om die Henekes weer te besoek.Die onafhanklike polisie-ondersoekdirektoraat (Opod) ondersoek die saak.