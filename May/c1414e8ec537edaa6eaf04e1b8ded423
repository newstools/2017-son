JOHANNESBURG. &ndash; Die Organisasie vir Godsdiensonderrig en Demokrasie (OGD) wil nie h&ecirc; godsdiens moet uit skole verdwyn nie.S&oacute; het die Johannesburgse hooggeregshof gister gehoor. Die OGD het geargumenteer waarom die hooggeregshof in Johannesburg ses skole se godsdiensbeleid as ongrondwetlik moet verklaar.Adv. H.B. Marais, vir die OGD, het ges&ecirc;: &ldquo;Die idee is nie dat alle godsdiens uit skole verwyder moet word nie.&rdquo; Hy het aangevoer dat leerlinge steeds toegelaat kan word om n&aacute; skool byvoorbeeld gebedsbyeenkomste op die skoolperseel te hou.&ldquo;Die skool mag net nie godsdiens bevorder nie, dit moet van die leerlinge af kom.&rdquo;Die OGD het die Laerskool Randhart in Alberton, die &shy;Laerskool Baanbreker in Boksburg, die Laerskool Garsfontein in Pretoria en die Ho&euml;rskool Linden in Johannesburg, asook die Ho&euml;rskool Oudtshoorn en die Langenhoven Gimnasium, wat ook in Oudtshoorn is, voor die hof gedaag oor hul uitsluitlik Christelike godsdiensbeleid.Die minister van basiese onderwys, die minister van justisie en korrektiewe dienste en die National Associa&shy;tion for School Governing Bodies is saam met die ses skole respondente in die saak. &ndash; Netwerk24