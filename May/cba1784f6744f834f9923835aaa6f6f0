&rsquo;N JONG man is gearresteer vir die vermeende verkragting van en moord op &rsquo;n 84-jarige vrou. Die voorval het op 2 Mei, rondom middernag, in die Komkhulu-lokasie in Ngqamakhwe gebeur. Kapt. Jackson Manatha, &rsquo;n polisiewoordvoerder, s&ecirc; die 24-jarige verdagte het na bewering die deur van die oorledene se plek oopgedwing. &ldquo;Die verdagte het na bewering die slagoffer oorval en haar verkrag. Daarna is die slagoffer verwurg.&rdquo;Die oorledene, uitgeken as Nomamerika Tyokolo, het alleen in haar tuiste gewoon. Opvolgwerk deur die polisie het die cops Vrydag gelei tot by die verdagte in Matolweni, Tsomo. Die verdagte is toe gearresteer. Hy het Maandag in die landdroshof in Ngqamakhwe verskyn. Hy is nie gevra om te pleit nie en sy saak is tot 22 Mei uitgestel. Sy identiteit word weerhou totdat hy in die hof gepleit het. Die Butterworth-klusterbevelvoerder, brig. Trevor Mey, het die polisie geprys vir die arrestasie.