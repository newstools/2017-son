MOTORISTE wat van Stanford Road in die Baaise Northerns gebruik maak, moet maar vandag ook op hul hoede wees vir die voortslepende protesaksie daar.Hulle moet veral versigtig wees wanneer hulle verby Helenvale ry. AO Alwin Labans, &rsquo;n polisiewoordvoerder, het oor die naweek gewaarsku oor nog moontlike geweld en chaos. Dit kom nadat &rsquo;n groep Helenvale-inwoners Vrydag chaos in die Baai veroorsaak het toe hulle paaie geblokkeer en tyres gebrand het.Die groep inwoners het stem dik gemaak oor slegte dienslewering in die area. Motoriste wat gebruik maak van die roete waar die protesaksie plaasgevind het, moes Vrydagoggend alternatiewe roetes volg.Volgens Labans moan inwoners oor die patetiese dienslewering en raadslid in hul area (wyk 13). Inwoners van Helenvale meen ook daar is &rsquo;n tekort aan werkgeleenthede vir &shy;hulle. Ricardo Jafta, &rsquo;n inwoner, s&ecirc; die vullis op straathoeke raak baie erg en meen niemand worry daaroor nie. &ldquo;Dit voel asof niemand in &shy;Helenvale belangstel nie. Ons sit hier met &rsquo;n label van &shy;bendegeweld en dwelms. &ldquo;Maar ons wil ook sukses behaal in die lewe, maar as &rsquo;n mens uitpraat, luister niemand.&rdquo;Volgens Jafta is dit hoekom talle Vrydag besluit het om aan die protesaksie deel te neem. Intussen het Baaienaars op sosiale media gewaarsku oor die gevare by Standfordweg voor Helenvale. Son het inligting ontvang oor &rsquo;n bakkie wat beskadig is tydens die protesaksie. Oproeriges het die bakkie se bumper en grill stukkend gegooi toe die voertuig Vrydagoggend vroeg daar verby gery het. Motoriste het daaroor gemoan op sosiale media en ook waarskuwingsboodskappe uitgestuur. Anne Swarts van Salt Lake s&ecirc;: &ldquo;Ek het &rsquo;n broadcast- boodskap gekry op Whats&shy;App oor die chaos in Standfordweg. &ldquo;Ons moes langpad omry om by die huis uit te kom, en vir wat? &ldquo;Helenvale se mense moet die regte mense aanval; nie onskuldiges wat verby ry nie.&rdquo;Labans s&ecirc; geen sake in verband met voertuie wat beskadig is, is Vrydag by die polisie aangemeld nie. &ldquo;Niemand is gister (Vrydag) ook in hegtenis geneem nie.&ldquo;Ons waarsku net dat almal asseblief versigtig wees op paaie Maandag (vandag).&rdquo;Die Metro se burgemeester, Athol Trollip, s&ecirc; hy weet van die probleme en protesaksie. Volgens Trollip het die stadsbestuurder reeds met die Helenvale-inwoners vergader. &ldquo;Almal was op die DA&shy;kongres en dit is hoekom ek nie hier was tydens die &shy;protesaksie nie.&ldquo;Eerstens was diegene wat die vergadering moes bywoon amper 45 minute laat, maar die stadsbestuurder het vir hulle gewag.&rdquo; Trollip bevestig dat meer as 20 kwessies aandag gekry het op die vergadering. &ldquo;Ek gaan nie toelaat dat gemeenskaplede hul raadslede blameer vir alle probleme in die area nie. &ldquo;Die kwessies in Helenvale kom al jare aan en die nuwe raadslid Pieter Hermans het onlangs begin.&ldquo;Helenvale se kwessies is nie uniek aan hulle nie. &ldquo;Daar is soveel ander areas wat dieselfde probleme het.&rdquo; Trollip s&ecirc; dit is onaanvaarbaar om chaos op paaie te veroorsaak. &ldquo;Ons werk aan oplossings vir alle probleme in die &shy;Metro en dit kan ook nie oornag gebeur nie.&rdquo;