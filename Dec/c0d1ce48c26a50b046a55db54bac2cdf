DIE Stad Kaapstad het gou gespring om inwoners se huise skoon te maak wat vol bollie was, maar eers nadat hulle Son gekontak het. Mac Januarie, ’n gemeenskapswerker van Kalkfontein in Kuilsrivier, het Son genader nadat inwoners se huis gisteroggend vroeg met bollie oorstroom is. Die vrot water het uit die straat tot in die mense se huise gespoel. Volgens Januarie sit hulle al jare opgeskeep met verstopte dreine, maar die Stad vee net sy gat aan hulle af en flush hul klagtes weg. Sy sê: “Die stront-oorstroming het weer vanoggend gebeur. “Ons het dit op rekord hoe die City aanmekaar gekontak word oor k*k dreine. “Die strate wat vol k*k is, is algemeen en jy vind dit oral in Kalkfontein. “Al was die City nou hier, kan ek jou verseker die drein loop weer oor drie dae.” Januarie sê die hele Kalkfontein se strate is in ’n toestand weens onverwerkte riool wat gereeld uit die dreine borrel. Sy sê hulle vrees reeds die dag dat hulle Krismis-kos moet berei. Januarie vaar uit: “Die inwoners hier is al keelvol van die drein-storie. “Ek stel voor dat hulle die rioolpype vervang. “Die pype wat tans hier is, was net vir ’n sekere aantal mense, maar nou bly daar duisende backyarders ook in Kalkfontein. “Ons rioolstelsel is te klein vir al die duisende mense wat nou hier bly.”