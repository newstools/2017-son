DIE South Africa Social Security Agency (Sassa) is bekommerd oor vals inligting wat versprei word. Die jongste gerug is dat Sassa se kantore in Desember gesluit is en dat begunstigdes nie hul geld vir Januarie sal kry nie. Volgens ’n woordvoerder van Sassa, Shivani Wahab, is die kantore oop en sal begunstigdes hul toelaag vir Januarie betaal word. “Ons sluit net op vakansie­dae soos Kersdag, Boxing Day en Nuwejaar,” sê Wahab. “Ons vra dat begunstigdes vals gerugte aanmeld sodat die polisie teen die oortreders kan optree.” Van Januarie sal toelaes soos gewoonlik die eerste dag van elke maand betaal word.