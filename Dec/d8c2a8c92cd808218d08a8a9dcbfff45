RYS, noedels en nappies is van die artikels wat gesteel is toe ’n afleweringsvoertuig Dinsdag op die N2-hoofpad naby Humansdorp gekaap is. Nou waarsku die polisie alle motoriste – veral die drywers van afleweringsvoertuie – teen kapers wat as cops pose langs die paaie.  Volgens sers. Majola Nko­hli, ’n polisiewoordvoerder, beweer die ­lorriedrywer ’n vrou wat ’n polisie-reflektorbaadjie aangehad het, het hom om en by 17:40 van die pad afgetrek.  ’n Swart Volkswagen Polo was in daardie stadium langs die kant van die pad geparkeer.  Terwyl die vrou voorgegee het om ’n voertuig-inspeksie te doen, het twee mans – van wie een met ’n vuurwapen gewapen was – uit die Polo gespring. Hulle het die driver gedreig en hom in die geparkeerde voertuig gedwing. Loop Een van die mans het die trok bestuur en die Polo gevolg. Later het die Polo stilgehou. Die slagoffer het uitgeklim en begin loop. Die trok het egter aangery. ’n Tracking-maatskappy het die trok 50 km verder naby die Palmietbrug aangetref.  Van die voorraad – waaronder nappies, rys en noedels – was skoonveld. Die drie verdagtes is steeds op vrye voet. Enigeen met meer inligting kan die polisie se Stop Misdaad-nommer, 08600 10 111, skakel. ’n SMS kan ook anoniem na die Misdaadlyn gestuur word. Dié nommer is 32211.  Dit het in Hopa­straat gebeur. Die mans het glo gedreig om hom te vermoor. Volgens Nkohli het die booswigte sy VW Polo se sleutels geëis. Die verdagtes het met ’n foon en tekkies in die voertuig op die vlug geslaan.  Die voertuig is ’n uur later verlate in Bhobhoyi-straat in KwaNobuhle aangetref.