DIE ouens wat bouwerk op Beyoncé en Jay-Z se eiendom in Bel-Air gedoen het, het glo ge-score van die couple, maar die outjie wat die vuilwerk gedoen het, ge-screw. Dis nou as ’n mens TMZ wil glo én tussen die lyne van ’n regsgeding wil lees. Die nietige Qwest Engineering (QE) dagvaar die grote eiendomsontwikkelaar Dean McKillen and Cuesta Estate (DMCE), wat Bey en Jay-Z se paleis van $88 miljoen (ongeveer R1 miljard) ontwikkel het. QE het glo minstens $200 000 (ongeveer R2,5 miljoen) se werk gedoen voordat die eiendom aan die couple verkoop is, maar is nie daarvoor betaal nie. Luidens QE se hofdokumente het sy werkers omtrent ’n hoop grond uitgegrawe en verwyder vir die fondamente en basement – dít terwyl DMCE in hul nek bly blaas het. En hulle het alles betyds klaargekry, maar toe kry hulle boggherol. QE eis ook sommer $1.8 miljoen vir punitive damages. Jip, melk die koei, nè. Want DMCE kan nie armoede in dié een pleit nie: Hulle het dan ’n k*khuis vol geld net uit Bey en Jay-Z gemaak.