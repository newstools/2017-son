DIE ANC in die Wes-Kaap is hartseer oor die ongeluk buite Riviersonderend waar meer as 27 plaaswerkers beseer is. Dit het gisteroggend gebeur toe die werkers vervoer is. Volgens Faiez Jacobs, sekretaris van die ANC in die Wes-Kaap, is die ANC ingelig dat van die base vir hul werkers gesê het dat dié wat nie beseer is nie, moet gaan werk. “Plaaswerkers is die hoeksteen van landbou en plaas­eienaars moet ophou neerkyk op hulle. Veilig “Ons verneem dat meer as 50 werkers op een vragmotor geplaas is wat die werkers vervoer het.” Jacobs sê ook daar is tans padwerke aan die gang op die N2 en vra bestuurders om veilig te ry en by die spoedgrens te hou. Hy sê op plekke waar dit moontlik is, sal die ANC dit oorweeg om vir Sanral te vra om ’n stop-and-go op dele van die pad te sit waar padwerke is. Die ANC hoop die mense wat in die hospitaal opgeneem is, herstel gou.