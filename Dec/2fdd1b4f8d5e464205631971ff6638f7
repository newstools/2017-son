CYRIL Ramaphosa is die man vir die job as president van die land, sê die ANC in die Oos-Kaap. Die party het die afgelope week sy provinsiale algemene raads­vergadering gehou ter voorbereiding vir sy 54ste nasionale konferensie. Nagenoeg 530 afgevaardigdes van ANC-takke oor die provinsie heen, alliansievennote, asook die vroue- en jeugliga het die vergadering in Oos-Londen bygewoon, sê Judy Mpetsheni, woordvoerder vir die ANC in die Oos-Kaap. Benoemings deur takke vir poste in die ANC se uitvoerende komitee is toe gekonsolideer.  Gevaar Ramaphosa het 423 benoemings teenoor Nkosazana Dlamini-Zuma se 61 gekry. Die ander kandidate het só gevaar: Mpetsheni sê: “Die provinsiale voorsitter, Oscar Mabuyane, het benadruk die provinsiale uitvoerende komitee is daartoe verbind om die ANC in die provinsie te verenig. Die benoemings weerspieël die kollektiewe keuses van die provinsie. “Die provinsiale benoemings sal as grondslag dien vir die ANC se uit­voerende komitee om met ander provinsies te skakel en die party voor die konferensie te verenig.”