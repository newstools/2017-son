JY KAN jou gesin met dié lekker potpoeding bederf. Daar behoort genoeg te wees vir agt mense. Bestanddele vir sous: 375 mF (1½ k.) suiker  60 mF (4 e.) sonneblomolie 125 g botter 10 mF (2 t.) fyn kaneel 10 mF (2 t.) fyn gemmer Bestanddele vir beslag: 2 ekstragroot eiers  250 mF (1 k.) volroommelk 500 mF (2 k.) bruismeel  5 mF (1 t.) bakpoeier  Knippie sout Metode vir sous: Meng die suiker, olie, botter, kaneel en gemmer in ’n swaarboomkastrol. Verhit oor lae hitte en roer af en toe.  Metode vir beslag: Klits die eiers en melk met ’n houtlepel in ’n groot mengbak tot gemeng. Sif die bruismeel, bakpoeier en sout saam en roer dit by die eiermengsel totdat dit ’n deeg vorm. Maak seker die sous is baie warm en skep lepels vol van die beslag in die stroop totdat ál die beslag gebruik is. Verlaag die hitte, plaas die kastrol se deksel effens skuins op en laat die poeding vir sowat 20 tot 25 minute stadig oor lae hitte prut. Bediening: Sit warm voor saam met vla, roomys en frambose (opsioneel). DIÉ week plaas ons ’n resep uit Koelsoem Kamalie en Flori Schrikker se kookboek Soettand, wat deur ­Lapa ­Uitgewers ge­publiseer is. As jy ’n resep het wat jy met die lesers wil deel, SMS “KOOK” na 31447. Ons sal jou help om jou resep neer te skryf en foto’s van die eindproduk in Son op Sondag te plaas.