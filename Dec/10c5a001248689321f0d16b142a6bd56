EMINEM se lang verwagte album het nou uiteindelik ’n uitreik-datum. Sy neënde studio­album, Revival, sy eerste een in vier jaar, word op 15 Desember uitgereik. ’n Verskeidenheid sterre uit die pop-wêreld lewer ’n bydrae op dié album. Eminem het in November “Walk on Water”, die eerste single saam met Beyoncé, uitgereik. Sy tracklist wys die mense met wie hy saamgewerk het, is Skylar Grey, Kehlani, Alicia Keys, Pink en Ed Sheeran. X Ambassadors, die rockers van Ithaca, New York, tel ook onder Eminem se gaskunstenaars. Die album sluit nóg ’n rapper, Phresher, in.  Phresher maak tans opslae in New York se nagklub-scene. Phresher het gejubel oor die blootstelling wat hy nou gaan geniet. “God is wonderlik! Dankie, Eminem, aka Da Goat, dat jy in my glo,” juig hy op Instagram.