ALEX Bowen (36) van Suid-Carolina het verlede Donderdag 03:00 lekker dronk by sy plaaslike Waffle House kos gesoek.  Die nagskofwerker was egter vas aan die slaap – toe maak Alex maar sy eie kos. Hy het foto’s van sy avontuur op Facebook gelaai. Alex vertel die werker het nie een keer wakker geword nie. Alex het opgeruim nadat hy sy toebroodjie gemaak het. Later die dag het hy teruggekeer om vir sy kos te betaal.  Waffle House het Alex nou ’n job aangebied as die franchise se secret shopper. – UPI