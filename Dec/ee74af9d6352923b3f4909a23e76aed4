CHRIS Gayle het gister ’n ongelooflike honderdtal aangeteken in die Bangladesh Premier League-eindstryd. Die Windie-ster het net 69 balle benodig om ’n onoorwonne 146 aan te teken vir die Rangpur Rid­ers. Hy het ’n wêreld­rekord van 18 sesse geslaan in dié T20-stryd. Hy het ook vyf viere gemoker. Dit was Gayle se eerste honderdtal in ’n eindstryd – dit was egter sy 20ste T20-honderdtal. Gayle en Brendon McCullum was in ’n vennootskap van 201 lopies om die derde paaltjie betrokke. McCullum het ’n onoorwonne 51 lopies behaal in die Riders se beurt van 206/1. Dié span het die Dhaka Dynamites met 57 lopies geklop. Die Dynamites het ’n gedugte boulaanval gehad, wat Shakib Al Hasan, Sunil Narine, Shahid Afridi, Kieron Pollard en Mo­saddek Hossain ingesluit het. – Reuters