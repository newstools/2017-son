Ek is C van O en ek is baie jaloers op my vrou. Maar ek wil tog ’n threesome ook hê. My vrou wil nie, maar ek het ’n vermoede sy knyp die kat in die donker. Moet ek haar konfronteer met my vermoede? – via WhatsApp  Vergeet maar jou threesome-gedagtes – as jy jou huwelik op die hart dra. Jy is klaar ’n jaloersbokkie van formaat en só iets kan jou dalk net oor die afgrond van jaloesie stoot. Beslis nie die stoot wat jy in gedagte het nie. Wat is die kanse dat jou vrou eenvoudig net nie in iets soos dit belang stel nie? Dít is geen rede om te dink dat sy die kat in die donker knyp nie. Threesomes is vir baie ’n fantasie, veral vir mans. Maar as jy verby die advertensiebeeld van só iets kyk, sal jy besef daar skuil heelwat probleme as jy by so iets betrokke raak.