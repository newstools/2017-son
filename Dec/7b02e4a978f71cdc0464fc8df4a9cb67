DIE vonnisoplegging van ’n oud-lid van die Baaise bende-eenheid wat vroeër vanjaar aan ’n klag van regsverydeling skuldig bevind is, is gister in die Baaise streekhof uitgestel.  Alicia Beeming het vroeër ’n pleit­ooreenkoms met die staat aangegaan waarin sy erken het dat terwyl sy in haar hoedanigheid as speurder-konstabel ingesit het by meetings van die bendetaakspan, sy te alle tye geweet het van die bewegings van Hans Jordaan, vermeende lid van die Upstand Dogs-bende.  Jordaan is deur die bendetaakspan gesoek vir poging tot moord. Beeming se vonnisoplegging is gisteroggend uitgestel omdat die staatsaanklaer in die saak, adv. Jason Thysse, besig was met ’n dissiplinêre verhoor in Burgersdorp. Volgens Beeming se lawyer, Hennie Bence, het die proefbeampte reeds die proefbeampte-verslag aan die verdediging en staat beskikbaar gemaak.  Bence het ook aan die hof genoem dat die verdediging en staat die inhoud van die verslag aanvaar. Volgens hom het Beeming ook insae in die verslag. Volgens Bence het die proefbeampte nie gister se hofverrigtinge bygewoon nie omdat Thysse haar meegedeel het hy gaan nie by die hof wees nie. Oorspronklike Bence het gesê die verdediging en staat het eers eergister (Woensdag 13 Desember) ’n ongetekende afskrif van die proefbeampte se verslag ontvang.  Volgens hom het die proefbeampte nie die oorspronklike verslag aan hulle beskikbaar gestel nie. Die saak is toe uitgestel tot 25 Januarie 2018. Beeming se borgtog van R500 is ook verleng. 