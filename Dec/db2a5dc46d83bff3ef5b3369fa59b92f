DIE onderhoof by die Hoërskool Vista in die Bo-Kaap, Ismail Esau, moet volgende week voor ’n dissiplinêre komitee van die Wes-Kaapse onderwysdepartement (WKOD) verskyn omdat hy Palestina ondersteun. ’n Kennisgewing van die WKOD sê Esau moet Donderdag verskyn en dat die verhoor sal voortgaan as hy afwesig is. Abdurahmaan Khan, wat lid is van ’n groep mense wat beplan om Maandag voor die WKOD se kantore te betoog in support van Esau, het gister gesê massas mense gaan by opdaag om die onnie te kom ondersteun. Geteiken “Die onderwysdepartement ondersteun Israel,” sê Khan. Paddy Attwell, ’n woordvoerder van die WKOD, het bevestig Esau moet Donderdag verskyn op klagte van diskriminasie of, alternatiewelik, onbehoorlike gedrag en insubordinasie. “Die onderwyser het na bewering plakkate gemaak wat besoekers en onderwysers van ’n ander skool geteiken het op grond van hul godsdiens. Gekla “Die departement het nie die onderwyser oor sy politieke sienings berispe nie, want dit is sy reg.”  Die radiostasie Voice of the Cape­ berig inwoners van die Bo-Kaap ondersteun Esau. “Die onderwysers en leerders van Herzlia, ’n Joodse skool, het gekla hulle het anti-zionism posters by die skool sien hang,” berig die stasie. Die posters lees: “Judaism is not Zionism” en “Israel is a terrorist state guilty of ethnic cleansing”.