JA-NEE. Die jaar 2017 was sommer shitty vir ’n hele paar Hollywood-sterre weens beskuldigings van seksuele teistering, wangedrag en ál daai. Die loopbaan van die eens gerespekteerde Kevin Spacey – met sy Oscar en ál – is heel waarskynlik onherstelbaar verwoes. HuffPost berig die regisseur Ridley Scott het gesê die ou het soos ’n groot speld verdwyn nadat ’n klomp mense uitgekom het met stories dat Spacey hulle seksueel wou bykom. Scott het met Spacey saamgewerk aan die fliek All the Money in the World oor J. Paul Getty. In ’n interview met AP het hy gesê hy weet nie waar die dude nou is nie. Spacey, wat die rol van die rykgat Getty in die fliek vertolk het, is heeltemal uit die fliek gesny en vervang met Christopher Plummer. Ál sy scenes is binne nege dae oorgeskiet nadat die smerighede op die lappe gekom het. Scott sê hy het geen planne om met Spacey te praat nie.  In Oktober het die akteur Anthony Rapp uitgepraat oor Spacey se gevroetel met hom toe hy net 14 jaar oud was en Spacey 26. Spacey se verweer was: “Ek kan nie onthou nie en terloops, ek’s gay.” Intussen het 20 ander mense ook uitgekom. Hy is boonop soos ’n warm patat uit die trefferreeks House of Cards ge-drop. 