HAAI, Sonlanders! Craig se hele lewe is ge-spoil met die dood van die liefde van sy lewe. Monique is deur ’n tref-en-trapper gedood en haar ma blameer Craig daarvoor. Craig gaan kuier by Nadia, sy niggie, wat hom van haar ma se nuwe abusive boyfriend vertel. Maar dan sê Nadia iets wat Craig diep skok: dié boyfriend, oom Mike, ry die tipe bakkie wat daardie noodlottige aand hom en Monique omgestamp het. Gaan daar uiteindelik justice vir Monique en closure vir Craig wees? Geniet die slothoofstuk van CHRISTO MEYER se Krismis sonder Monique ... Nadia is stomgeslaan.“Is jy seker?” vra sy benoud.“Doodseker,” antwoord Craig.“In daardie laaste oomblikke voordat ek my bewussyn verloor het, het ek opgekyk en die bakkie se registrasienommer gesien.”“Hoekom het jy nie lankal gepraat nie?” wil sy weet.“Daardie deel is tydelik uit my geheue geblok.“Toe ek nou weer na die nommer kyk, het alles soos ’n movie voor my afgespeel. Ek het weer die bakkie sien aankom, vir Monique hoor gil en die pyn in my lyf gevoel.”“Dan moet ons nie langer tyd mors nie, Craig.“Kom ons gaan polisiestasie toe. Oom Mike het genoeg skade aangerig. Dis tyd dat hy vasgevat word.”By die polisiestasie lê Craig ’n verklaring af. Hy vertel alles van voor af soos hy dit onthou. Die gereg Hy laat niks weg of voeg enigiets by nie. Die polisiebeampte is baie behulpsaam.“Ons sal nou-nou weet aan wie die registrasienommer behoort. Ons vriende by die verkeersdepartement laat nie op hulle wag nie.”In ’n smal straatjie naby die poskantoor loop Mike hom vas teen die lang arm van die gereg. Hy skrik hom boeglam toe ’n polisieman sy regte aan hom voorlees en hom ten aanskoue van nuuskieriges boei en in die vangwa laai.Hy probeer te kenne gee die cops verwar hom met iemand anders, maar sy pleidooi val op dowe ore.“Jy het die reg om stil te bly,” herhaal die polisieman. “Enigiets wat jy sê, kan en sal as getuienis teen jou gebruik word.”By die polisiestasie word hy formeel van strafbare manslag en roekelose bestuur aangekla en in ’n sel geboender.By sy eerste hofverskyning is hy hardkoppig. Hy ontken hy het enigiets met Monique se dood te doen gehad. Hy hou vol hy was daardie aand nie in die omgewing nie.“Ek is ’n goeie mens,” sê hy in ’n volgepakte hofsaal. “Ek sal nooit wegjaag wanneer ek iemand per ongeluk raakgery het nie. Dit wil voorkom of daar ’n veldtog is om my goeie naam te beswadder.”In ’n interessante wending getuig twee van die dorp se petroljoggies Mike het wel daardie Vrydagaand sy tenk by die garage naby die nagklub kom vul. Hy stry, maar toe ’n video gewys word waar hy langs die bakkie onvas staan, laat sak hy sy kop in skaamte.Toe die landdros vra of hy homself op die video herken, antwoord hy sag: “Ja, Edelagbare.”Maar dit is nie waar sy probleme eindig nie. Nadia het intussen genoeg moed bymekaargeskraap om ’n aanklag van verkragting in te dien.Haar ma wou hê sy moes dit los omdat Mike “genoeg ander probleme” het, maar met Craig se aanmoediging het Nadia seker gemaak Mike boet vir sy dade. In die opspraakwekkende hofsaak kom dit aan die lig dat Mike elders op die platteland vir soortgelyke oortredings gesoek word. Dis ’n ou gewoonte om sy siek fantasieë op jong meisies uit te leef.Nadia se ma is stukkend. Sy kan nie glo sy was so dwaas nie.Gewoonlik is sy oopkop, maar hierdie keer was sy soos ’n blinde.Mike het met sy sjarmante praatjies haar voete onder haar uitgeslaan. Hy het haar smoorverlief gemaak. Sy het verby sy foute gekyk en in die proses was haar dogter een van sy slagoffers.Sy is net dankbaar daar is nog tyd om dinge met haar dogter reg te maak.Mike word skuldig bevind en tronkstraf opgelê.’n Dag of wat later trek twee berigte in die plaaslike koerant Craig se aandag.Die eerste een is dat die owerhede besluit het om die deure van die nagklub te sluit. Dwelms is glo op die perseel gevind en by nadere ondersoek is ontdek die eienaar het nie ’n dranklisensie nie. Die plek is dus al die tyd onwettig bedryf.Die tweede berig maak melding van Mike Roggenpoel wat uit aanhouding ontsnap het. Die omstandighede rondom sy ontsnapping word ondersoek.Die vermoede bestaan dat hy hulp van binne gehad het, want dit het aan die lig gekom ’n familielid van Roggenpoel werk by die gevangenis.Roggenpoel het egter nie baie ver gekom nie. In sy haas om hom uit die voete te maak, het hy voor ’n minibustaxi beland. Nadat die taxi hom getref het, het dit teen ’n hoë spoed weggejaag.Roggenpoel het oorleef, maar hy sal nooit weer ’n poging kan aanwend om te ontsnap nie. Weens die geweld waarmee die taxi hom getref het, is Mike Roggenpoel verlam.Craig gaan maak ’n draai in die begraafplaas.Met sy hande agter sy rug gaan staan hy voor Monique se graf. Hy kyk hemelwaarts terwyl hy met haar praat.“Ek kan nie genoeg jammer sê dat ek nie méér kon doen om jou lewe te red nie. Jy was so ’n vriendelike mens.“Hoekom die Here vir jou weggeneem en vir my laat lewe het, sal ek altyd wonder. Jy het nie verdien om so wreed te sterwe nie.” Teen sy sin Craig hoor voetstappe en toe hy omkyk, sien hy vir antie Ruth agter hom staan. Hy besluit om hom weg te vat; hy sien nie kans vir nog beledigings nie.“Wag, Craig,” stuit haar stem hom in sy spore. “Moenie loop nie. Ek wil gou met jou praat.”Teen sy sin draai Craig om.“Ek was baie lelik met jou die laaste tyd. Ek het goed gesê wat seergemaak het. Jy het seker agtergekom ek is nie myself nie.”Craig is amper te bang om te antwoord.“In die proses het ek nie jou gevoelens in ag geneem nie,” praat sy verder.“Jy is self deur hel, want ek weet hoe erg jy oor Monique was. Jy sou haar nooit doelbewus laat seerkry het nie.“Sal jy my kan vergewe?”“Ons almal is deur ’n moeilike tyd, antie Ruth. Daar lê nog ’n lang pad voor. Die seerste gaan wees om die stukke van ons lewe op te tel en aan te beweeg.“Ons was nou eers een Krismis sonder Monique. Daar lê nog baie voor. Antie is reeds vergewe.”Onverwags slaan sy haar arms om hom en hy voel die nattigheid van haar trane op sy hemp. Slot Dié Oom wens alle Sonnie-fêns ’n geseënde feestyd toe!