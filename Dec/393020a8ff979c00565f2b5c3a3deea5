DIE plaaslike komediant Tumi Morake vra mooi verskoning oor haar taamlike siek joke oor Downsindroom in ’n episode van die Comedy Central Roast Battle-reeks op DStv se kanaal 122. Dié grap het haar en Viacom Inter­national Media Networks Africa in die sop laat beland. Channel24 berig ouers met Downsindroom-kids het talle klagtes gaan lê by die Uitsaaiklagtekommissie van Suid-Afrika (BCCSA). Tumi het vir die grapjas Schalk Bezuidenhout in ’n episode gesê hy is “twee p**sklappe weg van Downsindroom af”.