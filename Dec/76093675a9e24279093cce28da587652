HIERNAAS verduidelik ons van die verwoesting wat in hierdie provinsie (maar ook landwyd) onder ons vroue en kinders gesaai word. Maar met al die slegte nuus het die Wes-Kaap ook darem goeie nuus gekry aangaande twee besonderse vroue uit Sonland. Eerste was daar ons eie Paxton Fielies, ’n boorling van Bishop Lavis, wat die jongste wenner tot nog toe (net 17) geword het van Idols SA. Sy het gr. 11 opgeoffer om haar droom te volg. Hier kom nog groot dinge vir hierdie petite girl met die groot stem en ons wens haar alle sterkte toe. En dan is daar mos daai beautiful Demi-Leigh Nel-Peters van die klein dorpie Sedgefield in die Suid-Kaap. Nie net was sy Miss South Africa nie, maar sy het 91 ander deelnemers uitgestof en Miss Universe geword! Sy is maar die tweede Suid-Afrikaner wat die titel gewen het. Margaret Gardiner het in 1978 gewen. En sy is nie net beeldskoon nie, maar ook slim. Sy het ’n graad in business management en beplan om verder te studeer. 