VREDENBURG. – Sy is bekend as die dorp se blommevrou. Zainunisa Brenner, ’n blommeverkoper, reken daar is nie ’n mooier geskenk vir enige geleentheid as blomme nie.  Brenner het gesê: “Ek verkoop al langer as 20 jaar blomme op straat en kom mense teë wat blomme vir lag- en huil-geleenthede koop.” Sy noem dis nie altyd maklik so in die wind en weer nie en mense vra vir verskillende geleenthede blomme.  “Jy moet jou customers, veral mans, baie help.  “Sy girl is kwaad vir hom, nou soek hy iets om haar hart sag te maak.”  Sy help ook graag mense om blomme te kies om op hul geliefdes se laaste rusplek te sit. “Daai spreekwoord om blomme te gee terwyl mense leef en nie eers as hulle dood is nie, moet mense gereeld doen. “Blomme maak mense happy,” het sy vertel.