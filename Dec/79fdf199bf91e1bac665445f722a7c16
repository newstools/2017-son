‘Hoekô issie tyd tussjen Krisjmisj en Nuwedjá soe kôt, ma’hie tyd tussjen Nuwedjá en Krisjmisj is soe l-a-ang – hik!?” So vra ’n anner dronk bra my nourie dag. Ekke kyk die boetaman toe so aan en wonder: Myself, is dié bra plain onnooslik of is sy brein net plain suf gesyp? Ekke mean maar: Tussen Krismis en Nuwejaar lê dae, terwyl tussen Nuwe­jaar en Krismis mos maande lê. Maar omkom vannie bom laat dié besope bra die uwe toe mos lekker wonder... Dié tyd vannie jaar – tussen Krismis en Nuwejaar – vang sommige mense mos meer k*k aan as tussen ­Nuwejaar en Krismis. Kykie, die hoogheiliges kan mossie wag vir Krieza om te kô nie. Hjeel djaar issit koortjies en handeklap innie kerk dattie spoeg soe spat, maar kô Krieza, dan waai daai bekeer­baadjie en Bacchus word ingenooi. Nóú issit ’n gesyp dattie moer draai. Daar word gevriet dattie pense dóér staat, net om die arme mo’tjies se harde werk later innie toiletpot af te “Noag!” Ja, dit klink mos asof na ­Noag geroep word wanneer onverteerde dite en dop innie pens bots. Boxing Day issit beach toe mettie dronklywe. En nou word meegeding om wie die gouste kan vi’suip. Die arme lifeguards tog. En dan word op ôs snelweë geja. Hulle dowwel wielie-walie-rondomtalie mettie karre, en onskuldige nugter drywers moet betaal met hul lewe. Dan’s daa die boxing op Boxing Day ... Kykie, djy’s mos nou in “sterkgevriet-mood” en word goed gemoer daarvoor. Nou word die arme nursies en dokters dêm gevloek terwyl hulle djou dronk, stukkende lyf moet stietj. Die 27ste vra djy: “Was ekke ­rêrag soe dronk gawies, huh?” O ja, voor ekke vi’giet: Die mang raak oek mos lekke vol dié tyd, want die dop vertel party mense mos hulle is Superman en Super­woman. En ná daai misgissing chow hulle tronk-dite pleks van daai lekker gammon en tong wat voorgelê het. Djanneworrymaand het skáás ­begin of die mo’tjies wil skei, want die dronk hubbies het uitgehaak en lekker gevry met ’n loose goose. “Maa issie dop–” “Voertsek! Dáái’sie ’n vi’skoning vi’ djou deed nie! Sies! Djy smaak hoeka lankal daai goose, djou djars ding!” Dít alles gebeur in die kort “uithaak-tyd” tussen Krismis en Nuwejaar... Asse-please tree dié jaar verantwoordeliker op ...