’N LANDDROS van die Paarl het gister ’n klag van poging tot moord teen haar eks teruggetrek. Dít nadat hy haar na bewering op 18 Oktober in haar swembad by haar huis in Lemoenkloof probeer verdrink het. Bure het die polisie gebel toe hulle vermoed het dit was nie speletjies in die swembad nie. Geweier Die cops het opgedaag en die landdros het dieselfde dag ’n klag van poging tot moord teen George Munnik (50) aanhangig gemaak. Sy het ook ’n beskermings­bevel teen hom gekry. Die beskuldigde het op 3 November in die Paarl-landdroshof verskyn en borgtog is geweier. Hy is na die Allandale-gevangenis geneem, maar is op 11 November ná ’n formele borgtogaansoek op borgtog van R1 000 vrygelaat. Gister is alle sake teen die beskuldigde egter teruggetrek.