’N JONG man het Woensdagmiddag by die Strand in die see verdrink terwyl hy en ’n jong vrou in die see was. Craig Lambinon, ’n woordvoerder van die Na­sionale Seereddingsinstituut (NSRI), sê menseredders van die Strand het Woensdagmiddag twee 20-jarige mans gered toe hulle in die moeilikheid was. “Terwyl hulle besig was, het hulle gehoor van ’n man en vrou wat ook in die moeilikheid was. Veilig “Die man is uit die water gehaal, maar hy kon nie gered word nie.  “Ons het verneem die vrou het toe self reeds veilig uit die water gekom.” In Oos-Londen het die see ook nóg ’n lewe geëis. Woensdagmiddag is ’n man (19) by die Nahoonriviermond die see in getrek. Geoff McGregor, bevelvoerder van die NSRI in Oos-Londen, sê hulle het van die voorval gehoor en ’n boot uitgestuur. “Ons vermoed die jong man het in ’n sleurstroom beland en onder die water verdwyn.”