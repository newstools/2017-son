TWEE mans is die naweek in die Baai dood nadat hul mekaar met dieselfde mes gesteek het. En dít als na bewering gedurende ’n argument oor ’n vrou. Kol. Priscilla Naidu, ’n polisie­woordvoerder, sê die voorval het Saterdag omstreeks 21:15 voor Destiny’s Club in Sentraal plaasgevind. Gedurende die argument het een van die mans, ’n 40-jarige, na bewering ’n mes getrek. Ontwapen Hy het die ander ou, ’n 23-jarige, in die bors gesteek. Die jonger man het dit toe reggekry om sy aanvaller te ontwapen en het hom met sy eie mes twee keer in die rug gesteek. Die ouer slagoffer het probeer vlug, maar het ’n ent in die pad af neergeval en gesterf. Naidu sê die jonger slag­offer is later in ’n hospitaal dood.