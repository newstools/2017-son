UNITED se krieketspan is gereed om die groot kanonne by die T20-toernooi om die Community Cup skrik te maak. Die toernooi duur van vandag tot Sondag in Pretoria.  United sal op sy beste moet wees om die sterk teenstand baas te raak. United word nie as een van die gunstelinge beskou om die beker te wen nie. Sy manne voel egter laas naweek se taai wedstryde om as die War­riors se kampioen gekroon te word, sal help om hul man teen die bestes te staan. Sondag speel die PECC op St. George­park teen Schauderville en Despatch is op sy tuisveld teen Motherwell in aksie. Die Premierliga sal dan op 6 Januarie hervat word wanneer een van die wedstryde ’n grote tussen Unit­ed en Gelvandale sal wees.