NICK Kyrgios het sy liefde vir basketbal prysgegee om meer tyd in die gimnasium deur te bring sodat hy aan sy fiksheid voor die Australiese Ope Tennistoernooi kan werk. Die 22-jarige Australiër sien egter geen behoefte vir ’n voltydse afrigter nie. Hy het voorheen vanjaar deeltyds met die Fransman Sébastian Grosjean gewerk. Hy soek egter nog vir die beste kandidaat. Kyrgios het gister gesê: “Ek het nie ’n afrigter nie. Ek dink ek sal aanhou met wat vanjaar vir my gewerk het. “Ek het in die afgelope drie jaar alles op my eie gedoen om tot die 13de plek op die wêreldranglys te vorder. Gedagte “Om nóú iemand in te kry, gaan moeilik wees. “Ek soek nie noodwendig vir iemand met ’n groot naam nie. “Dit is beter om iemand te kry wat ek kan vertrou en wat my beste belange in gedagte sal hê. “Tot dusver het ek niemand ontmoet wat aan dié vereistes voldoen nie.  “Ek dink nie ek is tans gereed om ’n voltydse breier aan te stel nie.” Die talentvolle speler gaan alles in sy vermoë doen om reg te wees vir die volgende Australiese Ope, wat in Januarie in Melbourne plaasvind. – Reuters