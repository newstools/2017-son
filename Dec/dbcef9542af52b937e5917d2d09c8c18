MÔRE is die laaste aflewering van Kaapstad se gewilde Concert in the Park-reeks. Die finale konsert vir 2017 vind in Nantes Park in Bridgetown plaas. Wat dié konsert spesiaal maak, is dat die line-up uit lede van die gemeenskap sowel as van die Kaap se topkunstenaars bestaan.  Die dag sal begin met optredes van die plaaslike jeug, onder wie die ikoniese Eoan Group, met jong hip-hop-dansers, asook Hesham Voegt en Isma­eel Ryklief wat die volgende generasie Kaapse sangers verteenwoordig. Die Bridgetown Theatre Company sal ook ’n show uitvoer en die band Youth Capture sal optree. Teen vroegmiddag sal die Kaapse diva Salome ook perform. Later die middag sal daar op live bands soos die plaaslike Novocaine gefokus word. Ander optredes sluit in Kerwin, Sonik Elements, Chad Saaiman en G&T. Die dag sal met ’n saamsing-performance van soul en R&B met die Black Ties afsluit. Tussen alles deur sal die komediante jou die res van die Versoeningsdag entertain. Die konsert duur van 12:00 tot 18:30. Toegang is gratis.