PARAMEDICS van die Wes-Kaapse nooddienste soek antwoorde oor hul veiligheid. Sowat 40 medics het gister na die parlement ge-march ná ’n reeks aanvalle op hulle die afgelope jaar. Dennis George, die hoof­sekretaris van die vakverbond Fedusa, het gesê die doel van die optog was om antwoorde van die nasionale en provinsiale regering te kry. “Dis regtig hartseer om te sien dat dieselfde mense wat ons moet help, nie gehelp kan word nie. Memorandum “Veral in die Kaap word die personeel deur opportunistiese misdadigers geteiken. “Ons het al hoeveel keer die situasie met die provinsiale en nasionale regering opgeneem, maar ons kry nie antwoorde nie.” Hulle het ’n memorandum oorhandig en gesê hulle soek binne sewe dae antwoorde. 'n Foto van die Wes-Kaapse minister van gesondheid, dr. Nomafrench Mbombo, het gister op Facebook verskyn. Volgens die verskaffer van die foto het die minister onlangs byna twee uur vir ’n polisie-escort by die Mitchells Plain-polisiestasie gewag.