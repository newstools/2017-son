DIE minister van finansies, Malusi Gigaba, sê hy is vol vertroue dat die land in goeie hande sal wees met wie ook al by die ANC se kieskonferensie gaan wen. Hy was by Nasrec aan die woord op die Progressiewe Sakeforum by die ANC se 54ste nasionale konferensie. Hy sê daar is geen twyfel by hom dat wie ook al die ANC se leierskapsverkiesing wen, die land se uitdagings met toewyding sal aanpak nie. “Die land en die beweging sal in goeie hande wees.”  Gigaba sê radikale ekonomiese transformasie is nodig om die stadige ekonomiese groei in Suid-Afrika hok te slaan. – EWN