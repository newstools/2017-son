DIE droogte wat die Oos-Kaap verlam, raak al hoe erger en die damme in die provinsie is nou gesamentlik net 60% vol. Die departement van water en sanitasie het in ’n verklaring gesê die provinsie se damme is 60,7% vol. ’n Week vantevore het dit op 61,1% gestaan. Volgens die departement van Nomvula Mokonyane, minister van water en sanitasie, is daar damme wat sukkel om enige water te hou en is die Algoa- en Amathole-waterstelsel onder groot druk. Die departement het die Kougadam en die Impofudam in die Algoa-stelsel as probleme uitgelig. “Die Kougadam, wat verlede week 12,8% vol was, is net 11,7% vol. Verbetering “Die Impofudam sukkel op 47,3%. Dit was in dieselfde tyd verlede jaar 78% vol,” lui die verklaring. Dit blyk egter daar was ’n minimale verbetering in die vlakke van die damme in die Amathole-stelsel. Die vlak van die Bridle Drift-dam naby Oos-Londen het ná onlangse reën­val met 15% tot 74,6% gestyg. Die Nahoondam, ook naby Oos-Londen, het weens die reënval tot 98,1% gestyg. In dieselde tyd verlede jaar was hy 79,5% vol.  “Die verslag toon ons waterreserwes word uitgeput. Almal moet ’n rol speel om watersekuriteit te verseker deur wat in die reservoirs oor is, te bespaar.”