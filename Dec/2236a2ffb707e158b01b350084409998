SERENA Williams sukkel met haar kleine babadogtertjie wat besig is om tande te sny. Williams het ’n foto getwiet wat aandui dat sy dalk ’n terugkeer gaan maak by die Australiese Ope-tennistoernooi om haar titel te verdedig. Die wenner van 23 Grand Slam-titels en voormalige wêreld nr. 1-speler het ook getwiet oor haar babadogtertjie, Alexis Olympia, wat besig is om tande se sny. Sy het ook ’n foto getwiet van ’n tennisbaan wat aandui dat sy besig is om te oefen vir haar volgende Grand Slam-toernooi. Die Australiese Ope-toernooi begin reeds op 15 Januarie in Melbourne, net meer as vier maande nadat Wil­liams op 1 September geboorte aan haar baba gegee het. Williams het getwiet: “Tandesnyprobleme – wat ook bekendstaan as die duiwel – is baie moeilik. “Arme Alexis Olympia is só ongemaklik. “Sy het aanhoudend gehuil (sy huil nooit nie). Niks help nie. “Ek moes haar vashou totdat sy aan die slaap raak.” – AFP