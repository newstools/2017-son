DIE verkragtingsaak teen Nelly is laat vaar. Eonline.com berig dis nadat die aanklaer aan die ondersoekbeamptes gesê het sy wil nie help met die vervolging of ondersoek in die saak teen dié rapper – wie se regte naam Cornell Haynes Jnr is – nie. “Die polisie het gereageer op ’n aanklag van seksuele aanranding teen mnr. Haynes,” lui ’n verklaring van die prokureurskantoor wat deur E! News gesien is. “Maar binne enkele dae van haar aanvanklike klag by die polisie het die klaer deur haar prokureur die ondersoek­beamptes van die Auburn-polisiedepartement ingelig sy wil nie help in die vervolging of met die ondersoek van mnr. Haynes nie.”