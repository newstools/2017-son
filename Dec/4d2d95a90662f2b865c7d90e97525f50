VERSKEIE strikes deur personeel van die Psi­giatriese Hospitaal Fort England in Grahamstad het glo nie inbraak gemaak op die pasiënte se regte of veiligheid nie. So het dr. Pumza Dyantyi, die Oos-Kaapse LUR vir gesondheid, in antwoord op ’n geskrewe vraag in die provinsiale wetgewer gesê. In die vraag word verwys na ’n berig in die Daily Dispatch waarin genoem word dat dr. Roger Walsh, hierdie hospitaal se uitvoerende hoof, met regstappe teen die gesondheidsdepartement begin het. Luidens die vraag in die wetgewer dui Walsh in die hofdokumente aan die departement het nie die vermoë om onwettige stakings te stop nie. Walsh sê ook die departement het nie die hospitaalbestuur gesteun in pogings om afwesigheid te stop en om sy werk in die algemeen te doen nie. Fort England is die grootste hospitaal van sy soort in die provinsie. Vanjaar is 704 pasiënte al opgeneem. Dyantyi sê vier ­stakings is sedert 2014 by die departement aangemeld. In 2014 was daar op 13 Maart en 20 Maart ­strikes, terwyl daar in 2016 op 18 en 19 Julie en 2 September ook gestaak is. Vakbonde Personeel verbonde aan voedsel- en skoonmaakdienste, asook werkers wat wasgoed was, instandhouding en algemene administrasie doen, het gestaak. Volgens die departement het werkers en vakbonde verskeie redes vir hul optrede aangevoer. Dit sluit in: Dyantyi het verduidelik die departement het verskeie ingrypings gedoen om die onmin tussen die hospitaalbestuur en -personeel te beredder. Verskeie vergadering is tussen die departement, die hospitaalbestuur en die vakbonde Nehawu, Denosa en Nupsaw gehou. ’n Eksterne advokaat en interne span is aangestel om ondersoek in te stel of daar waarheid in die personeel se aantygings is. Dyantyi het bevestig die ondersoek is reeds afgehandel en die bevindings word tans ingestel. Son op Sondag het onlangs berig Fort England is een van die min staatshospitale waar dwelmverslaafdes opgeneem kan word, maar die waglys is baie lank. 