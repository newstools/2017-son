LIVERPOOL se Mohamed Salah sal weer vanaand die speler wees wat gekeer moet word wanneer die Reds in ’n Engelse Premiersokker­liga-wedstryd teen West Bromwich Albion uitdraf. Die Egiptiese ster is tans skitterend op dreef en is die top-doelskieter in die Premierliga. Hy het die nette reeds 13 keer laat raas.Salah se heldedade vir Liverpool het hom vandeesweek die toekenning as Afrika-speler van die jaar laat wen. Hy het natuurlik ook ’n groot rol gespeel in Egipte se kwalifisering vir volgende jaar se Wêreldbeker-toernooi in Rusland. Met Jurgen Klopp (bestuurder) se rotasiebeleid gaan dit interessant wees om te sien wie Liverpool se aanslag gaan loods.Klopp het ’n paar weke gelede besluit om die Fab Four – Salah, Philippe Coutinho, Roberto Firmino en Sadio Mané – saam in te span. Dié viertal was briljant saam, maar Klopp is steeds huiwerig om hulle meer gereeld saam in te span.’n Tuiswedstryd teen West Brom sal egter die ideale geleentheid wees om weer dié uitstekende spelers saam te gebruik. ) Intussen sal Manchester City sy posisie nog verder wil versterk wanneer hy in die Liberty Stadium in Wallis teen Swansea City te staan kom.City het reeds ’n rekord van 14 oorwinnings agtereenvolgens in die Premierliga behaal.) Manchester United sal terug  op die wenpad wil kom wanneer hy besoek ontvang van AFC Bournemouth op Old Trafford.