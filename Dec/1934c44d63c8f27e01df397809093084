WAYNE Parnell is terug by die Cape Cobras. Die veelsydige Parnell is vir die Ram Slam T20 aan die Warriors geleen. Die Cobras se groep vir die Momentum-eendag­reeks sal vandag in die Paarl bymekaarkom om met voorbereiding vir hul veldtog te begin. Die span van Ashwell Prince, breier, kom Saterdag in Oudtshoorn in sy eerste wedstryd in die eendagreeks teen die War­riors te staan.  Die kragmeting sal in die Rec-stadion plaasvind. Die Cobras moes die laaste paar dae toekyk hoe reën hul drome kelder om die Ram Slam T20-titel te wen. Die halfeindstryd teen die Dolphins is afgelas en die KwaZulu-Natalse streekspan het na die eindstryd deurgedring. Die Titans het Saterdag die eindstryd gemaklik met sewe paaltjies gewen. Intussen is daar ook bevestig dat Ferisco Adams en Mthiwekhaya Nabe by die eendag-groep ingesluit sal wees. Hierdie twee spelers is onder dié wat nie kontrakte het nie, maar uitstekend in die Cobras se T20-reeks vertoon het.