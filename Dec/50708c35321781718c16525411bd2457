RANDY TANGO (32) was nog skaars in die hof, toe kry hy ’n kopseer.  Tango is aangekla van die moord op en verkragting van Stacha Arends (11) van Mitchells Plain.  Hy is ook aangekla van die verkragting van twee ander meisies.  Stacha het op 27 Maart verdwyn toe sy by ’n vriendin in Matroosbergstraat in Tafelsig, Mitchells Plain, gaan kuier het.  Haar lyk is die volgende dag op ’n oop stuk veld naby haar huis gevind. Tango is ’n dag later gearresteer. Tango sou glo gister ’n pleit­ooreenkoms met die staat aangegaan het waarin hy skuld sou erken het.  Die saak is toe gister vinnig uitgestel tot ná 14:00.  Dit is egter later weer uitgestel omdat hy kwansuis nog te siek was.  Die saak gaan vandag voort.