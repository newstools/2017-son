HIERDIE pork belly-gereg is genoeg vir 4 mense. Bestanddele: Varklies:  1 kg varklies (pork belly), ontbeen 15 mF (1 e.) sout 15 mF (1 e.) swart­peperkorrels 1 knoffelhuisie, gekneus  15 g vars koljander­korrels 750 mF (3 k.) water 45 mF (3 e.) appelasyn Blatjang:  6 tamaties, ontvel en gehalveer 3 uie, grof gekap 500 mF (2 k.) suiker 500 mF (2 k.) witwynasyn 5 mF (1 t.) sout 5 mF (1 t.) kerriepoeier Metode: 1. Voorverhit die oond tot 200 °C. 2. Sit die varklies, sout, peper, knoffel, koljander en water in ’n groot kastrol en laat dit kook. Verlaag die hitte en laat prut totdat die vel sag is.  3. Verwyder die varklies uit die kastrol en sny die vel in ’n diamantpatroon. Laat dit afkoel en verf die appelasyn oor die gesnyde vel. Herhaal totdat ál die asyn gebruik is.  4. Sit die varklies op ’n bakplaat en bak 40-50 minute of totdat die vel bros en krakerig is. (Bespuit die vel gedurende die baktyd van tyd tot tyd met water. Moenie olie daaroor verf nie, want die watersproei help om ’n bros vel te verkry.) 5. Sny die varklies in repe en hou dit warm.  Tamatieblatjang:  Sny die tamaties in blokkies en sit dit saam met die ander bestanddele in ’n kastrol. Bring dit tot kookpunt terwyl geroer word. Verlaag die hitte en laat ’n uur prut. Opdiening:  Sit die vark­repies voor met blatjang, patatskywe en vars koljanderblare indien verkies. 