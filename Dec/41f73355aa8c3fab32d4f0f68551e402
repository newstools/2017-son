DIE Grens is aan die brand by die 2017 Khaya Majola-krieketweek.  Die Grens-kaptein, Sinethemba Qeshile, is aangewys as die held van die dag vir dag 4 van dié krieketweek. Sinethemba is gekies nadat hy ’n goeie 103 van 91 balle vir sy span geslaan het. Hy het dit opgevolg met vyf vangkanse agter die paaltjies teen die span van KwaZulu-Natal-binneland. “Die span het my deur my beurt ondersteun en hulle was baie opgewonde vir my toe ek my honderd behaal het. Ek is net bly dat ek daarin geslaag het om lopies vir die span te kry sodat ons die oorwinning kon behaal,” sê hy. Sinethemba en Jason Niemand van die Grens het reeds die toekenning gewen dié week.