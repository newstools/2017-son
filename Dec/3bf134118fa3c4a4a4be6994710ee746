HIERDIE gereg is perfek vir ’n ligte middagete.  Bestanddele: 375 g hoenderborsfilette, in repies gesny 15 ml sjerrie 1 klein ui, in wiggies gesny 4 geelwortels, in dun repies gesny 3 cm-stuk vars gemmer, geskil en gekap 15 ml olie 1-2 knoffelhuisies, dun gesny 2 selderystingels, diagonaal gesny 1 klein groen soetrissie, ontkern en in repies gesny 1 klein geel soetrissie, ontpit en in repies gesny 30 ml sojasous 5 ml (1 teelepel) heuning 30 ml (2 eetlepels) suur­lemoensap gerasperde skil van 2 suurlemoene boontjiespriete vir garnering Metode: 1. Meng die hoender, sjerrie, ui, geelwortels en gemmer en laat vir 15 minute staan 2. Verhit die olie in ’n groot pan en roerbraai die knoffel, seldery en soetrissies 1 minuut lank.  3. Voeg die hoendermengsel by en roerbraai 3 minute. Roer die sojasous, heuning, suurlemoensap en -skil in en roerbraai nog 1 minuut. 4. Sprinkel spriete oor en sit dadelik voor saam met Oosterse rysnoedels of rys.