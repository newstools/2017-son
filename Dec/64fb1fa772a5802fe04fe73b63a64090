OUDTSHOORN. – Terwyl baie droom van ’n vredevolle Krismis, is spyker skynbaar al wat ’n spulse couple hierdie jaar onder die Kersboom wil doen. Die twee love birds het toegeslaan op die plaaslike Happy R5-Store in die dorp se hoofstraat en sekspille ter waarde van tussen R1 000 en R2 000 gegaps. Die winkelbestuurder, Tingjun Wang, sê boos: “Die twee is op kamera gevang waar hulle steel. Die girl het die pille van die rak af gesteel. Toe sy gekonfronteer word, het sy die pille vir haar boyfriend gegee, wat met die buit uit die winkel gehardloop het. Sy is toe agterna.” Wang is egter nog kwater vir die cops: “Ons het die polisie laat kom. Toe herken een van hulle die girl en gaan haal haar, maar sy weier toe om te sê wie die berk is. “Toe sê die polisiemanne hulle kan niks in so ’n geval doen nie. Hoe werk SA se wet dan?” Patrick Stuurman, ’n winkel­assistent, kla: “Beteken dit nou as een steel en dit vir die ander aangee, dan word niemand aangekla nie? Dan kan almal mos maar so steel.” Mina Williams, ’n omstander, voeg by: “Dis net ’n jintoe wat so sal steel. Vanaand steek sy daai jong in die kooi dood. “So, dis punani die hele Krismis tot in die nuwe jaar. Of smokkel hulle met sekspille? Ek hoop sy hart trek styf van sy oordosis styfmaakpille.” Kapt. Malcolm Pojie, ’n polisiewoordvoerder, sê die vrou is aangekla vir oproerige gedrag. “Ons versoek enigeen wat kan help met die identifisering van die kêrel om die polisiekantoor by 044 203 9000 te skakel. Die ondersoek duur voort.”