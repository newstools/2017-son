ATLANTIS. – Die familie van Marcus Vries is rasend van kommer nadat hy net verdwyn het.  Gedyja, sy suster, sê hulle het Marcus vroeër in De Aar gaan haal om by hulle te kom bly. Sy sê haar broer het ’n los werkie by die skool gekry om klasse te help regpak.  Die bekommerde suster sê haar broer het die oggend van sy verdwyning net aan die juffrou gesê hy gaan gou ’n stukkie eet, maar het nooit by die huis of weer by die skool opgedaag nie.  Sy sê ná posts op Facebook het iemand haar broer in Somerset opgemerk en gehelp met kos en ’n los werkie, maar hy is weer missing. 