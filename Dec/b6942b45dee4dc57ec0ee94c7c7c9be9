JOHN Fredericks (72) van Strandfontein wat bekendheid verwerf het met die fliek Noem My Skollie, se boek met dieselfde titel verkoop goed. Die eerste druk was in September en het vinnig uitverkoop. Die tweede druk is nou op die rakke. Fredericks sê terwyl die boek nog verkoop, is hy reeds besig met sy tweede skryfstuk. Dit handel oor die lewe in die townships en hoe die kinders hulself vergooi met drugs, crime en bendes. “Die tema van die boek is dat die laaities van vandag nie dieselfde paadjie moet loop soos ek geloop het nie. “Ek was ’n ware skollie en het die Young Ones in Q-Town getrek. “Maar vandag is ek spyt daaroor.  “Penguin Books het my genader om my storie op papier vas te vang.” Volgens Fredericks gaan dit op die oomblik baie goed met hom.  Hy is so fiks dat hy ’n myl kan hardloop sonder om na sy asem te snak. Sy vrou, Hilda, sê: “Ek voel baie trots op my man. “Ek voel soos ’n celebrity saam met hom.”