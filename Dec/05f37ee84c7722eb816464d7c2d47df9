KOM ons sluit die jaar af op ’n hoë noot. Of dalk eerder . . . ’n weird noot? Of maak dit ’n massive noot? Want ons praat nou hier van ’n reuse-executive saloon.  Die BMW 740 eDrive om presies te wees. Dis ’n hybrid. So, kom ons kyk so ’n bietjie hoe die vriende van die prez se koets in die toekoms kan lyk. En hel, hou sommer kop saam met my, want die kar is “slimmer” as daai famous broeders.  Daar is die 2-liter 4-silinder twin-scroll turbocharged petrolenjin (soos jy in van die ander 7-reeks-modelle vind) – good to go vir 190 kW krag op sy eie. Maar soos in die BMW X5 xDrive40e is die konvensionele enjin gekoppel aan ’n elektriese motor wat jou ’n gekombineerde power output van 240 kW en 400 Nm torque gee. Die bestuurder kan self kies of jy pure electric wil hardloop (MAX eDrive mode). Ek dink die range is 40 km. Dan is daar die setting wat albei alternatiewelik of in ’n combo gebruik (AUTO eDrive mode), waar die kar vir jou besluit.  En dan is daar die Battery Control Mode waar jy net hardloop op die petrol terwyl die enjin die battery “laai”.  Dan is daar ook iets genaamd Predictive Selection, waar jy die bestemming in jou sat/nav in-punch en dan figure die kar met konstante data flow die beste manier van energieverbruik uit. Dít deur goed soos die afstand, spoedbeperking en die huidige verkeersituasie in ag te neem. Ek weet nie hoe nie, maar ál die bogenoemde tech is gekoppel aan die Eco Pro-, Comfort- en Sport-knoppies wat jy self druk.  En ’n mens sou dink die tenk van ’n kar van oor die twee ton (want jy moenie van die reuse-battery pack onder die agterste sitplekke vergeet nie) sal ’n bietjie van ’n sloth wees. Toe nie, want die dash time is ’n heel beskaafde 5.6 sekondes, lees ek êrens. En as jy klaar die Guptas rondgery het, plug jy hom by jou conventional socket by die huis in. Dit vat so vier ure om te laai totdat sy battery weer vol is. Binne-in dié paleis op wiele kan jy op die skerm van jou connectivity/satnav/infotainment combo sien of jy die batteries charge, die petrol-unit gebruik of albei. Dan is daar ook die Heads Up Display wat weerkaats op jou voorruit – dit wys jou jou speed limit en jou actual spoed. En jy kry elektries-verstelbare sitplekke. Agter. Met twee skerms agterop die kopstutte van die voorste sitplekke vir die Guptas agter. As jy die armrest in die middel van die agtersitplekke afslaan tussen die twee broers, wag daar ’n touch screen tablet vir jou waarmee die Guptas die land kan beheer, askuus, die funkies van die individuele skerms kan beheer.  Hulle het ook hul eie individuele air control, askuus air con. En privacy screens wat jy by die deur se armrest kan op- of afskuif om jou geld te tel. Dis leer en regte hout orals, die afwerking is natuurlik top notch en die tech (behalwe vir die verstommende hybrid setup), laat jou oë uitpeul. Selfs die mood lighting wat so sag onder die sidings en skirtings uitskyn, is bef*k. Jy kan selfs die ride height stel sodat die Guptas nie hul Moët mors nie. Maar hier kom die maar ... Captains of industry, CEO’s, high flyers, en ja, die broers (vir wie die 7-reeks bedoel is) voel oor die algemeen ’n f*k oor die lot van die ysbere se woonplek.  Hulle sal die V8- en V12-monsters in die stal vat.  Dit gaan mos alles oor power, of hoe?  So, dié reuse-wa met sy greeny tech maak dus nie sin nie. Hierdie wa is eerder ’n bragging right vir BMW self.  Ons kan dit doen, want ons kán.