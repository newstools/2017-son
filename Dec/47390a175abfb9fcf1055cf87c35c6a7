DONALD Trump se onlangse besluit oor Israel het die model Bella Hadid diep geraak. Page Six berig sy het selfs ’n inskrywing op haar Instagram gemaak. “Ek sien die hartseer van my pa, neefs en Palestynse familielede, wat simpatiseer met ons Palestynse voorvaders, wat dit vir my moeiliker maak om daaroor te skryf. “Jerusalem is die tuiste van alle godsdienste. Die onlangse gebeure laat my voel asof ons vyf treë teruggeneem het, wat dit moeiliker maak om in vrede te lewe.” Die Amerikaanse model, wat van Palestynse herkoms aan haar pa, Mohammed Hadid, se kant is, het verwys na Trump se besluit om Jerusalem, in plaas van Tel Aviv, as die hoofstad van Israel te erken. “Om die nuus te hoor en die pyn van die Palestyne te sien, laat my huil vir die baie, baie generasies van Palestyne. “Die behandeling van die Palestyne is onregverdig, eensydig en moenie geduld word nie. “Ek staan by Palestina.”