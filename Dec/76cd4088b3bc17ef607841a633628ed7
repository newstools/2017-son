’N PASTOOR is vas nadat hy na bewering nege kinders bygekom het in ’n hokkie wat hy spesiaal vir sy vieslike dade gehuur het. Dié pastoor, ’n getroude man van Blue Sky Love Ministries in Khayelitsha, huur die hokkie nou al die afgelope twee jaar in Kalkfontein, Kuilsrivier.  Nadat Son sowat ’n week gelede oor een van sy slagoffers (12) berig het, het daar nóg agt kinders tussen die ouderdom van 7 en 14 jaar na vore gekom. Twee sake moet bevestig word, maar die toetse is al deur die eenheid gemoeid met gesinsgeweld, kinderbeskerming en seksuele oortredings (FCS) gedoen. Gister toe Son die hokkie deursoek, is daar op leë pakkies kondome en ’n potjie Vaseline afgekom.  Een van die slagoffers (12) se ouma het berserk geraak toe sy dit sien. Die kind is op retroviruswerende middels (ARV’s) nadat sy glo twee keer deur die pastoor verkrag is. “Oe, hy het omtrent ’n feesmaal gehad met ons kinders. Hy’t homself sommer ’n lekker tyd gegee en ons kinders lelik ingedoen,” het die ouma uitgevaar. Die 14-jarige meisie is glo op dieselfde dag as die 12-jarige verkrag. Volgens haar was sy vriende met die pastoor en het sy gereeld saam met die ander kinders by die hokkie uitgehou. Sy sê dis egter die eerste en laaste keer dat hy haar verkrag het. Haar ouma is egter nie so oortuig daarvan nie oor die pastoor haar ’n touch-screen phone vir haar verjaardag gekoop het. Sy vertel: “Hy het my en my nefie winkel toe gestuur om vir hom entjies te koop. Toe ons terugkom, het hy net vir my nefie ’n R1 gegee. “My nefie het geloop en ek het vir hom gesê ek gaan agterbly sodat ek my R1 kan kry. Die boetie het die deur toegemaak en gesê hy wil gou pee. “Toe ek sê ek wil uitgaan, het hy gesê dat hy my dood sal maak. “Hy het my pantie afgetrek en sy hand oor my mond gedruk. Hy het toe sy broek uitgetrek en ’n kondoom aangesit. “Daarna het hy sy dade met my gedoen.” Die twee slagoffers van nege en tien jaar oud sê hy’t net hul stêre gevryf. ’n Sewejarige meisie sê die pastoor het weer sy hand binne-in haar panty gedruk en ook haar stêre gevryf. Dié meisiekind se ma is erg boos en sê sy wil die pastoor se move met plastiek afbrand. ’n Lid van Kalkfontein se gemeenskapsontwikkelingsforum wat anoniem wil bly, sê as die pastoor vrygelaat word, sal daar ’n xenofobie-aanval in hul gemeenskap uitbreek. Kapt. FC van Wyk, polisiewoordvoerder, bevestig die polisie ondersoek talle sake van verkragting en seksuele aanranding teen die pastoor. “Die verdagte is gearresteer en sal op 19 Desember in die Blue Downs-landdroshof verskyn.”