Bestanddele: 6 rooi appels  6 sosatiestokkies  800 mF (675 g) strooisuiker 250 mF (1 k) water  45 mF (3 e) better  20 mF (4 t) witasyn  150 mF gouestroop  Metode: 1. Was die appels deeglik en breek die steeltjies af. 2. Druk die sosatiestokkies in die stronkgedeelte, plaas die appels op ’n bakplaat en hou eenkant.  3. Meng die suiker, asyn en gouestroop in ’n kleinerige kastrol. Verhit stadig tot kookpunt terwyl aanhoudend geroer word. Kook liggies totdat die suiker gesmelt en die toffiestroop ligrooi is. 4. Doop die appels in die toffiestroop en maak seker dat die appels heeltemal bedek is. 5. Plaas die appels weer op die bakplaat sodat die toffiestroop heeltemal kan stol. Wanneer die toffie­appels hard is, kan jy dit maklik van die bakplaat lig. DIÉ week plaas ons ’n resep uit Koelsoem Kamalie en Flori Schrikker se kookboek Soettand wat deur ­Lapa ­Uitgewers ge­publiseer is. As jy ’n resep het wat jy met die lesers wil deel, SMS “KOOK” na 31447. Ons sal jou help om jou resep neer te skryf en foto’s van die eindproduk in Son op Sondag te plaas.