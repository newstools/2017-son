Liewe Antie Mona Ek is A van J en was een en ’n half jaar involved met C van F. Ons was ’n jaar en ’n half in ’n seksuele verhouding. Toe ek hom ontmoet het, was ek nog ’n virgin. Nadat hy my virgin gevat het, was ons nog vir ’n jaar en ’n half cool. Hy het altyd vir my gesê hoe lief hy vir my is. Maar nadat ons so lank saam was, wou hy niks meer met my te doen hê nie. Hy het terug na sy eks toe gegaan. Ek is nog lief vir hom. As ek hom en sy meisie sien, breek my hart. Ek het hom alles gegee – geld, liefde ... alles. Wat kan ek doen? Moet ek aan­beweeg? – via WhatsApp Jy het gegee en gegee en gegee ... en al wat hy gedoen het, was vat, vat en nogmaals vat. Dis nie ’n lekker gevoel as jy jou alles so vir iemand gee en hulle gooi dit dan weer terug in jou gesig nie. Maar hoe seer dit nou ook al voel, moet jy jouself daaraan troos dat hy nie jou liefde werd is nie. Hy het anyway besluit om aan te beweeg en het weer sy eks goed genoeg gevind. Seker om haar ook weer kaal uit te vreet. So ’n uitvreter het jy nie in jou lewe nodig nie. Hou jou kop omhoog en skryf hom uit jou lewe. Wees net in die vervolg bedag op dié tipe sluwe jakkals wat jou net wil uiteet en dan aanbeweeg.