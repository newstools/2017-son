DIE gewilde bakkery Sasko het van Junie tot September 2017 ’n kompetisie gehou waarin speelskole en pre-primêre skole genader is om gebruikte broodsakkies in te samel. Hulle het dit gedoen as inisiatief om te wys dat Sasko omgee vir kinders en as ’n manier om terug te gee vir die gemeenskap. In totaal het die kompetisie 29 975 broodsakkies ingebring en die skool wat die kompetisie gewen het, het ’n totaal van 6 172 sakkies ingebring. Die Galloopie Speelskool in ­ Westering het weggestap met die wenprys van vier speeltafeltjies, 16 stoeltjies en vier kindermatrasse.  In totaal het 17 skole deelgeneem. Die oorhandiging van pryse het verlede week in die Baai plaasgevind.