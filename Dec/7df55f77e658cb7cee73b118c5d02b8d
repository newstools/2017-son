EK IS bly Suid-Afrika se Demi-Leigh Nel-Peters is as Mej Heelal gekroon. Dis mos ’n wen vir ons almal wanneer een van ons op ’n inter­nasionale platform wen. Ek is egter steeds nie ’n fan van beauty pageants nie, want dit stel steeds ’n standaard van “beauty”.  Die Miss Jamaica-deelnemer, Davina Bennett, het ook baie mense laat praat met haar natuurlike afro pleks van lang flowy hare. Dit wys net weer: Represen­tation. Maak. Saak.  En as daar iemand is wat weet van diversiteit en representation op TV, is dit Shonda Rhimes. Sy het tydens die pageant getwiet: “Ek gaan duidelik nodig hê om Miss Jamaica-poppe vir my dogters te kry. Sodat hulle kan speel met ’n pop wat hulle wys hulle is ten volle alles wat die heelal nodig het.”  