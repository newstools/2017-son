TWEE Kaapse mans verskyn binnekort in die hof nadat hulle met meer as R70 000 in kontant en ses rowwe diamante betrap is.  Volgens Lt. Kol Andre Traut, 'n polisiewoordvoerder, het die verdagtes in 'n silwer Mercedes-Benz die aandag van twee polisiemanne getrek toe hulle oor 'n rooi verkeerslig gery het.  Die twee polisielede het die motor agtervolg en later op die N2 afgetrek. Die twee verdagtes van Delft en onderskeidelik 40 en 43 jaar oud, kon nie 'n gepaste rede verskaf hoekom hulle in besit van die kontant en die diamante was nie.  Die twee mans gaan ook aangekla word vir roekelose en nalatige bestuur. Hulle sal na verwagting volgende week Woensdag in die hof verskyn. Die omstandighede rondom die diamante asook die egtheid daarvan word nog ondersoek. 