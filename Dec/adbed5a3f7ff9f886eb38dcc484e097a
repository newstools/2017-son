WANNEER dit by modelle kom, gaan dit oor die algemeen oor hul looks en nie hul brains nie. Maar vir een supermodel het ek nogal tyd. Ek praat nou natuurlik van Chrissy Teigen, wat in die jaarlikse Sports Illustrated Swimsuit Issue in 2010 omtrent ’n splash gemaak het en nooit weer teruggekyk het nie. Sy is eintlik vrek snaaks op Twitter en het ’n moerse sense of humor. Want jy moet een hê as jy ná vier uur van ’n 11 uur lange vlug van LA na Tokio hoor die vliegtuig het ’n U-turn gemaak. Want iemand wat nie op die vlug gehoort het nie, was toe Dinsdag aan boord. Die persoon het die verkeerde vlug ge-board. Sanger Die ANA-vlug was dus op pad na nowhere. En op die vlug het die vrou van die sanger John Legend omtrent ’n twiet-storm losgetik. Sy het gevra (tong in die kies) hoekom almal moet teruggaan. Verder het sy getwiet dat daar meer vrae as antwoorde is. “Ek sal nie kan slaap tensy ek weet hoe die persoon dit uitgewerk het dat hy of sy op die verkeerde vlug is nie.” En die clincher wat my wys sy het ’n sin vir humor: “Hulle bly sê die persoon het ’n United-kaartjie. Ons is op ANA.  “So, basies is die boarding pass scanner net ’n beedoop-masjien wat beedoop-geluide maak na nêrens.”