DIE ANC het gister uit wanhoop voor vandag se tussenverkiesing Hop-huise aan mense in Humansdorp gegee, sê Mlindi Nhanha, die DA se Oos-Kaapse woordvoerder. ’n Tussenverkiesing word vandag in wyk 5 in die Kouga-munisipaliteit gehou nadat Desmond Petersen as DA-raadslid uitgeskop is. Petersen betwis die wyk. Nhanha sê die ANC gaan voort om die mense te ondermyn en hulle as vanselfsprekend te behandel. Dit blyk daaruit dat hy 48 uur voor ’n verkiesing hul besluite wil beïnvloed deur huise te oorhandig. “Helen Sauls-August, die ANC-LUR vir menslike nedersettings, het gister met haar span geklee in T-hemde met die CR17-logo, staatshulpbronne te gebruik om ’n ANC-faksiestryd te bevorder. “Die DA het altyd sy verpligtinge nagekom. Ons gee te veel om om ons rug op die inwoners van die Kouga-munisipaliteit te keer.  “In teenstelling met die ANC doen ons nie eenmalige diensleweringstransaksies soos om huise ure voor ’n verkiesing te oorhandig nie.” Nhanha voeg by dat die DA plaaslike regerings geërf het wat lankal deur ’n ANC-regering verwaarloos is om sy eie agenda te bevorder. “Vir inwoners van wyk 5 sê ons: Neem die huise, maar stem vir ’n DA-regering, wat onvermoeid werk om te ver­seker dat hy goed regeer en lewer.”