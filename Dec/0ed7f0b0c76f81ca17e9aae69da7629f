Rdl. Mark RH Kleinschmidt van Kenwyn skryf via e-pos (brief verkort): Die medewerking van teater-ghoeroes soos Marc Lottering, Tarryn Lamb en Lara Foot het gesorg vir ’n wenresep met die Baxter-produksie Aunty Merle: The Musical. Lottering is al ’n gesoute draaiboekskrywer en Lamb komplementeer hom vernuftig.  Die performance deur die sterbelaaide rolverdeling is prysenswaardig. Die dansroetines is opwindend, die verfynde lirieke is vol energie, en die dekor en beligting is hoogs toepaslik. Dit het my herinner aan die warm gevoel wat Taliep Petersen en David Kramer se District Six: The Musical my in 1986 gegee het. Al verskille is die hoogstaande rolverdeling en meer kontemporêre musiek van Aunty Merle. As jy ’n teater-tonic dié feestyd nodig het, sal Aunty Merle: The Musical die regte medisyne wees. Lottering as die weergalose Aunty Merle van Belgravia Road, Athlone, is skreeusnaaks en verdien alle akkolades vir dié rol.