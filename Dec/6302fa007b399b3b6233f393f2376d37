DIT blyk dat Teboho Moloi nou genoeg gedoen het om die permanente pos as Chippa United se voltydse breier te kry.   Die Chilli Boys het Woensdagaand in die Nelson Mandelabaai-stadion glad nie met hulle laat mors nie toe hulle Kaizer Chiefs met 1-0 geklop het.  Die Chilli Boys is ná dié uitslag reeds in tien wedstryde onoorwonne en tweede op die PSL-puntelys. Dit het die klub se voorsitter, Chippa Mpengesi, nader aan ’n besluit gebring om Moloi as hoofafrigter aan te stel.  Bespiegel Ná die wedstryd sou daar ’n aankondiging gewees het deur Mpengesi, maar toe dit tyd raak, was die voorsitter nêrens te vinde nie.  Daar word bespiegel die aankondiging sou oor Moloi se pos gewees het. Chippa se woordvoerder, Luthando Zibeko, volstaan egter daarby dat daar ’n aankondiging kom, maar sê hulle wag op Mpengesi om dit te doen.  “Die voorsitter sal ’n aankondiging doen sodra hy gereed is. Ons kan on­ge­lukkig nie namens hom praat nie,” het hy gesê. Moloi het by Dan Male­sela oorgeneem nadat Malesela in die pad gesteek is ná net drie wedstryde.