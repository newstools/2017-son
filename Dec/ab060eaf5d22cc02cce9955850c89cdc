DAAR is een Kardashian wat nie uitsien na die feestydvieringe nie. Mail Online berig Rob voel alles behalwe merry en sukkel steeds met sy gesondheid. “Hy is in ’n hartseer toestand,” sê ’n bron aan People. “Hy sosialiseer meestal met sy familie. Hy gee net om vir sy dogter, Dream, en love dit om tyd saam met haar te spandeer. Hy lyk nie opgewonde oor enigiets anders nie.” Hy en sy eksverloofde, Blac Chyna, het gedeelde toesig oor hul 13 maande oue dogter. Hierdie maand is dit ’n jaar sedert Rob en Chyna amptelik hulle wipplank-romanse van 11 maande beëindig het.