SELENA Gomez het onlangs oopgemaak oor haar worsteling met ­depressie en behandeling daarteen. Maar wragtag, man, daar gaan sy sowaar terug na daai parasitiese suurstofdief Justin Bieber. En nou word hulle luidens TMZ berading gebied daarvoor om nie in hul ou patroontjies te verval nie. En die berader? Nogal ’n Hillsong Church se “cool” pastoor, Carl Lentz. Nie in dieselfde ou patroontjies verval nie? Wat van vermy bloot die een met wie jy daai dêm toksiese verhouding in die eerste plek gehad het? Veral as dit Bieber is, want hy is gewoon ’n poephol. En is dit nie net ironies nie dat Selena se jongste treffer, “Wolves” (nogal nice), handel oor haar in ’n woud met wolwe...? Terloops, Selena se ma is in die hospitaal, juis oor haar dogter terug is by Bieber. Goeie donner, hoeveel keer wil die vrou haar kop dan stamp?