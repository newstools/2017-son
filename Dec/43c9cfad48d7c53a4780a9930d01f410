’N FRANSE toeris wat gaan windsurf het by Bloubergstrand is gered nadat hy op Robbeneiland beland het. Die 38-jarige van Parys het Dinsdagoggend gaan windsurf, maar die wind het toe skielik gaan lê. Hy is toe op die eiland gestrand. Die National Sea Rescue Institute (NSRI) het bote ingespan en die Fransman gaan soek. Geroei Sekuriteitspersoneel het laat weet die windsurfer het op die eiland aangekom. Volgens Craig Lambinon, ’n woordvoerder van die NSRI, is die man later met ’n helikopter gaan haal. “Toe die wind gaan lê, was hy nader aan Robbeneiland. “Hy het soontoe geroei en hulp gaan soek. Hy is nie beseer nie.” – NSRI