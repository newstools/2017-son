DIT lyk nou of Warner ­Brothers nóg ’n klassieke 1970’s Blaxploitation-film gaan laat herleef. Volgens brownsista.com het die studio die regte vir Cleopatra Jones gekry. Tamara Dobson (reeds 11 jaar gelede oorlede) was in die oorspronklike film te sien as die government spy wat deur die dag ’n model was. Die studio wil hê Misha Green moet die film skryf en die uitvoerende vervaardiger wees. Misha het al vir shows soos Sons of Anarchy, Spartacus en Helix geskryf. Cleopatra Jones sluit aan by die onlangs aangekondigde TV reboots van Foxy Brown met Meagan Good en Get Christie Love. Laasgenoemde het nog nie ’n lead-aktrise aangekondig nie. Daar is ook nog nie ’n lead vir die nuwe Cleopatra Jones-fliek aangekondig nie.