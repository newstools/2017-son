DIE voormalige E! News-aanbieder Catt Sadler het bekend gemaak hoekom sy bedank het. Page Six berig sy het op haar amptelike website onthul dis omdat sy minder as haar manlike medeaanbieder verdien het. “Onlangs, toe E! News uitgereik het om my kontrak te hernieu en te verleng, het ek uitgevind hy verdien nie net ’n bietjie meer as ek nie,” het sy laat hoor. Catt en haar onderhandelingspan het die TV-netwerk gevra om haar te betaal wat sy weet sy verdien, maar aanhoudend ontsê word. “Ek het twee dekades se ervaring in broadcasting en het dieselfde jaar as my close vriend en kollega, wat ek adore, by die TV-netwerk begin,” skryf sy moontlik met verwysing na Jason Kennedy, haar E! News- en E! News Weekend-medeaanbieder. “Maar hoe kan ek met integriteit werk en by E! bly as hulle nie bereid is om my dieselfde as hom te betaal nie? Of om ten minste naby dit te kom. “Hoe kan ek ’n aanbod aanvaar wat wys hulle waardeer nie my bydraes en parallelle toewyding van al die jare nie?”