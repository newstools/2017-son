Prof. Richard van der Ross, ’n opvoedkundige, apartheids-aktivis, en voormalige rektor van die Universiteit van Wes-Kaapland, is vanoggend in die ouderdom van 96 oorlede.Van der Ross, ook bekend as Dick, het in 1952 die eerste bruinmens geword aan wie ’n doktorsgraad toegeken is. Later sou die Universiteite van Suid-Afrika, Wes-Kaap, Stellenbosch en Kaapstad eredoktorsgrade aan hom toegeken. Van der Ross, ’n onderwysman in murg en been, het sy loopbaan by Battswood College in Wynberg begin, waar sy pa, David, die skoolhoof was.Met sy pa se uittrede, het Van der Ross as hoof by hom oorgeneem.Hy het later die eerste bruinmens geword om ’n staatsdienspos te beklee, toe hy as assistentbeplanner van onderwys by die departement van kleurlingsake aangestel is. Hy het later inspekteur van onderwys geword.Van der Ross het op 19 September 1985 ’n opmars van dosente en duisende studente na die Bellville-polisiestasie gehou waar ‘n petisie oorhandig is. Sy woorde agterna aan studente "die Universiteit van Wes-Kaapland het vandag sy siel gevind" kan vandag nog op kampus gevind word.Oorle prof. Jakes Gerwel, voormalige UWK-rektor, het Van der Ross paar jaar gelede in ’n dokumentêr as ’n baie uitsonderlike Suid-Afrikaner beskryf.“As ek praat van ’n liberale mens, dink ek werklik aan hom. Daar was niks show of aansit aan hom om liberal te wees teenoor mense nie,” het Gerwel gesê.“Dit het rerig as ’n natuurlike instink gekom. Hy kon mense bymekaar trek. Ek het gesien hoe hy wit en swart, links en regs bymekaar hou.”Van der Ross is op 5 September 1988 die Freedom of the City toegeken, die hoogste eer vir ’n stadsburger. Hy was toe maar slegs die vyfde persoon wie die eer toegekom het.Ander groot name wat dié toekenning sedertdien ontvang het, sluit in oudpres. Nelson Mandela, Aartsbiskop Emeritus Desmond Tutu en die struggle-hero, Ahmed Kathrada.David het in ’n dokumentêr oor Van der Ross se lewe, wat deur Penguin Films uitgegee is, destyds gesê sy ma wou hê hy moes vir ’n mediese dokter gaan studeer.“Hy’t nooit ’n aanleg gehad om mense te sny nie. Toe ek hom later vra hoe hy van die onderwys hou, het hy gesê ‘dit is die werk waarvan ek hou. Ek hou van mense’.Patricia de Lille, Kaapstadse burgemeester, het Van der Ross gister as ’n groot seun van Kaapstad beskryf wat ’n reuse bydrae tot die stad gemaak het as onderwyser en aktivis gedurende apartheid, redakteur van Cape Herald en die rektor van die Universiteit van Wes-Kaap.  “Dit is ’n groot verlies vir die Stad en ons dra ons medelye oor aan sy twee kinders, Ben van der Ross en Freda Brock, asook sy sewe kleinkinders, familie en vriende,” sê De Lille. ??| UWC community extends condolences to his family. Prof van der Ross became the rector of the @UWConline in 1975 and wanted the campus to reflect the ideals of the broader community, which motivated the university's slogan: “the University of the worker’s class”. #iamUWC https://t.co/TEMbmK0vnC UWK het ook gister op Twitter hul medelye met Van der Ross se heengaan uitgespreek. “Prof van der Ross het in 1975 die rektor van UWK geword en wou hê die kampus moet die ideale van die breër gemeenskap weerspieël, wat die universiteit se slagspreek ‘die Universiteit van die werkersklas’ bedink het,” sê UWK.Oor sy lewe as opvoeder het Van der Ross destyds gesê “ek is dankbaar dat die onderwys my al hoe meer maniere gewys het waarop dit ontwikkel kan word. Die onderwys staan nooit stil nie en dit is ’n groot vreugde om deel daarvan te kon wees”.Van der Ross het in 2016 sy boek, In our Own Skins: A Political History of the Coloured People, bekendgestel.Kyk hier 'n dokumentêr oor van der Ross. Prof. R.E. van der Ross from Penguin Films on Vimeo. 