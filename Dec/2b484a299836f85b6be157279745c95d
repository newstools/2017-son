DIE inwoners van New Brighton het ’n man doodgemaak nadat hy sy ma na bewering vermoor het. Kapt. André Beetge, ’n polisiewoordvoerder, het gesê die liggaam van Nothemba Eunice Tsili (56) is gister om en by 04:45 buite haar huis in Tabata­straat aangetref. Beetge sê daar was etlike steekwonde aan haar nek en bolyf. “Die inwoners het ­dadelik vermoed haar seun, Lindo Kuhle (18), is verantwoordelik vir die moord en het hom gesoek,” vertel Beetge. Gebrand Hulle het Kuhle gevind en hom doodgemaak. Sowat 120 inwoners was teenwoordig toe sy liggaam omstreeks 09:40 in die straat gebrand is, nie ver van waar dié van sy ma gevind is nie. Die Motherwell-polisiegroep raai inwoners ten sterkste af om die reg in eie hande te neem.