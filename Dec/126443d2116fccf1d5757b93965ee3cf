“MAAK jou veiligheid dié feestyd jou heel eerste prioriteit.” Só maan Dan Plato, provinsiale minister van gemeenskapsveiligheid, elke inwoner van en besoeker aan Kaapstad.  “Die Kersnaweek en die feestyd is nou in volle swang. Dit is elkeen se verantwoordelikheid om na sy veiligheid om te sien.” Plato sê mense moet onthou dat die gebruik van alkohol en bestuur nie meng nie. Hy het ook mense daaraan herinner dat hulle nie drank in openbare plekke mag drink nie.  Verminder Plato het ook die polisie, metropolisie, verkeerspolisie en ander wetstoepassers bedank wat oor die feestyd moet werk om mense se veiligheid te verseker. Lt.kol. Andre Traut, ’n polisiewoordvoerder, sê mense kan ook die kanse om ’n victim van robbery te wees, self verminder.  “Dra so min as moontlik kontant op jou, en maak liewer gebruik van internet banking of betaal elektronies. Wees waaksaam wanneer jy die ATM gebruik. Moet nie jou pinnommer vir enigeen gee nie. As die bank jou kaart sluk, moet jy dadelik jou bank inlig. As jy hulp benodig by ’n ATM, moet jy die bank se personeel vra.”