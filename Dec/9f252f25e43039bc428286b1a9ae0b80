EK IS bang op die pad. Everything goes hierdie tyd van die jaar. Maar toe sien ek traffic in die Kaapse baai. Op die water. En die Kaapse traffic lyk nou soos ’n breeze. Want as ek heeltemal eerlik moet wees: Nou daar op die rowwe see, everything really goes! Ek was mos by die Volvo Ocean Race – die langste en uitmergelendste yacht race op die planeet (lees hiernaas oor die facts and figures). En toe kom die sewe seiljagte mos Vrydag hier aan van Lissabon ná ’n hele paar duisend kilometer. En hulle het ons op die water in rubberducks en “rhibs” (rigid-hulled inflatable boats) om die aksie van naderby te sien terwyl daai seiljagte van bouy na bouy jaag in ’n reeks speed legs. Maar ons joernaliste was nie ál wat belang gestel het nie. ’n Hele vloot skepe was op die water. Grotes, kleintjies, rubberducks, kano’s. Ek het wragtag ’n ou op ’n lilo gesien dobber. Op die agtergrond was ’n moerse container ship wat soos ’n blok flats bo alles uitgetroon het. Op die voorgrond was, ek sweer, ’n hele lot jet skis. En ’n paar kite surfers. Nie een het ’n helmet op nie. Terwyl hulle so tussendeur die “traffic” gevleg het. En van die traffic gepraat. Jy kon voor ander bote indruk, teen spoed. Of ’n ander rubberduck sny jou af voor jou neus, met mere centimetres to spare. Mense het op cruisers gesit met die bier in die hand. Ek dink die kapteins ook. Dit was ’n free for all soos ek nog nooit in my lewe gesien het nie. Niemand het blykbaar ’n f*k omgegee nie. Behalwe miskien die marshalls van die race wat bote uit die buoy zones moes hou met luidsprekers sodat hulle net nie moet bots teen die superduur seiljagte nie, aangesien dié seiljagte die eintlike rede was waarom almal op die water was.  Die feit dat niemand in ’n “seebotsing” dood is nie, of versuip het nie, laat my steeds kopkrap. Dit was die Vrydag. En toe breek Sondag aan (ná Saterdag se swart suidoos wat só erg was dat die harbour master die hawe gesluit het vir alle traffic). En toe doen die seiljagte weer so ’n paar laps van die baai voordat hulle moes wegspring op die Southern Route na Australië. En net toe ek dink Vrydag was mal, moes ek weer dink. Want toe is die “traffic” op die water tien maal erger. Met maklik vyf choppers in die lug wat gevaarlik naby aan daai maste kom footage skiet het. Weer is niemand dood nie – van wat ek weet. Sopnat tot in my siel en so lyfseer dat dit voel asof ek tien rondtes teen Mike Tyson geboks het, klim ek toe bewerig die middag van daai boot af. En toe besef ek: Dit was in my lewe tot nou toe die beste dag in traffic ...