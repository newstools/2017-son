’N MAN is gearresteer nadat hy na bewering ’n sewejarige meisie in Mitchells Plain verkrag het. Die beweerde voorval het Vrydag in Tafelsig gebeur. Die verdagte gaan na verwagting môre in die Mitchells Plain-landdroshof op ’n aanklag van seksuele aanranding verskyn. Noloyiso Rwexana, polisiewoordvoerder, sê die cops ondersoek die voorval. Sy voeg by polisielede het op die voorval gereageer en by hul aankoms op die toneel ’n skare van nagenoeg 500 mense gekry wat die verdagte se bloed gesoek het. ’n Verdagte (52) is toe deur die cops gearresteer. – EWN