DIE jaarlikse Suid-Afrikaanse Hip-Hop Awards is Woensdag in Gold Reef City oorhandig. En onder die wenners was twee talentvolles van die Kaap. DJ Ready D is as “King of Western Cape” gekroon. Dié baie gesogte toekenning is aan hom gegee om erkenning te gee aan sy prestasies in die plaas­like hip-hop-kultuur, veral in die provinsie. Die kategorie is vir benoemdes, insluitend event organisers en promotors, wat groot moves maak wat die hip-hop-bedryf bevoordeel. Die gewilde “Yasis”-rapper, Youngsta CPT, het in die kategorie Liriekskrywer van die Jaar gewen. Dit kom as geen verrassing nie, want ons kry altyd lekker vir dié rapper se lyrics!