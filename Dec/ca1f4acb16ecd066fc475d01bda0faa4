BENNI McCarthy se geduld raak op omdat sy Cape Town City-span nie sy instruksies uitvoer nie. Dit kom nadat die City-afrigter se span weer waardevolle punte weggesmyt het ná ’n 1-1 gelykop uitslag teen SuperSport United in die Peter Mokaba-stadion. Die Citizens was vir ’n groot deel van die stryd in volle beheer nadat Aubrey Ngoma die Kapenaars op die wenpad geplaas het. Geluister City het konsentrasie verloor en toegelaat dat Matsa­tsantsa gelyk trek deur Azubuike Egwu­ekwe se doel in die laaste minuut. “ ’n Sucker punch is nie die regte woord nie. Dis soos ’n Mike Tyson hammer blow,” het McCarthy gesê. “My spelers het nooit na my instruksies geluister nie en dit was eenvoudig: Hou net beheer van die bal. Ons kry soveel kanse en straf nie die spanne nie, en dit gebeur té dikwels.”