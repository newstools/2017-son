SAHAR Tabar, ’n jong Iranse vrou uit Teheran, het een doelwit voor oë – om soos die Hollywood-ster Angelina Jolie te lyk.  Die Turkse media berig ná 50 operasies begin Tabar al effens soos Jolie lyk.  Tabar het boonop 40 kg verloor om dié doelwit te bereik. Die meeste reaksies op die foto’s wat Tabar op Instagram deel, is negatief. Hordes mense vind haar transformasie, wat vroeg vanjaar begin het, angswekkend en ’n volkome mislukking. Iemand merk op: “ ’n Zombie.” Nóg iemand skryf: “Dis ’n doodsonde! Dit is onmenslik.” – ad.nl