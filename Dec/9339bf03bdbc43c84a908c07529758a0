DIE liefde-ding sal volgende jaar nog groter wees! It’s A Love Thing Vol.2 gaan vir Valentynsdag 2018 na die Grand Arena toe. Son bied dit weer aan. Van Suid-Afrika se talentvolste kunstenaars gaan die verhoog met Robin Pieters deel. It’s A Love Thing Vol. 1 het vroeër vanjaar by die Baxter-teater uitverkoop. Robin sê: “Dis sekerlik die scariest ding ooit om die Grand Arena vol te maak, maar ek twyfel glad nie dat my show gaan uitverkoop nie!  “Elke kunstenaars op die bill beteken die wêreld vir my en het ’n aandeel in my journey gehad.” Die ster is “verby opgewonde en humbled” om van die voorste vrouekunstenaars met hom op die verhoog te hê. Hulle sluit in Lira, sy coach van The Voice SA, Belinda Davids, die Whitney Houston Tribute Show-sensasie, Karin Kortjé, Idols-wenner van destyds, Elwira Standili, Idols-deelnemer van Worcester, asook die jongste Idols-wenner, Paxton Fielies. Kaartjies kos van R100 tot R180. Daar is ook ’n beperkte aantal ontmoet-en-groet-kaartjies teen R300 elk beskikbaar. Kaartjies is verkrygbaar by Computicket of enige Shoprite/Checkers-supermark. Die show begin 20:00.