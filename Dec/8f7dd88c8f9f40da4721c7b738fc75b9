’N SKUBADUIKER het ’n vreemde vonds aan die kus van Egipte gemaak – ’n standbeeld van ’n donkie onder die Rooi See se waters. Vitaly Bazarov het laas maand ’n video gemaak van die donkie vol aanpaksels waarom die vissies swem. Daar is ’n trilby-hoed oor die ou donkie se een oor, so hy moes onlangs ander besoekers gehad het. Die video wys hoe Bazarov die donkie van alle kante beloer en skielik ’n groot vis sien wat onder die donkie se stert skuil. – UPI