’N TIENERSEUN is Saterdagoggend in Elsiesrivier doodgeskiet. Die 16-jarige seun is omstreeks 03:00 in Owenstraat geskiet, blykbaar in ’n bendeverwante voorval. Dit kom nadat drie mense Woensdag in 9de Laan gewond is.  Volgens inwoners is die bakleiery tussen die Trickles en Bad Boys-bende. ’n Verdagte (28) is in verband met die voorval gearresteer.   ) Basil Afrika berig ’n vermeende Dixie Boy is Donderdag in die vroeë oggendure in Wesbank afgemaai. Die man – net bekend as Carlo – en ’n vriend het ­omstreeks 05:20 in Gelvan­dalestraat gestaan toe daar op hulle losgebrand word. Carlo het tot in KwaZakheele-singel gehardloop, waar hy inmekaargesak en aan sy wonde beswyk het. Sy vriend is ook gewond. Volgens Noloyiso Rwexana, ’n polisiewoordvoerder, is niemand nog gearresteer nie. ’n Moorddossier is aangelê en ’n saak van poging tot moord word ondersoek. Enigiemand met inligting kan die tolvrye Stop Misdaadlyn by 08600 10111 skakel.