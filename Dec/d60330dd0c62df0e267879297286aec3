R. Genade van die Northerns skryf:  Liewe Son op Sondag-lesers, dis die einde van die jaar en almal is in ’n happy mood, want sommige van ons se werksplekke maak toe tot ná die nuwe jaar. Maar die beste deel van alles is die lekker vet bonusse wat baie van ons ontvang. Mense, moenie daai geld blaas op onnodige goed wat jy nie normaalweg vir jouself sal koop nie. Spoil die gesin, maar binne perke, want daar is nog next jaar. Kinders moet skoolklere kry en Januarie is mos die “langste maand van die jaar”. Kies net ’n handjievol mense vir wie jy geskenke gaan koop en hou die geskenk eenvoudig.  Vermy die poppe van R6 000 wat kan loop en praat en ghrênd afstandbeheer-karre. Ná twee dae breek daai goed of die novelty wear af. Koop ’n geskenk vir kinders wat jou sak pas en wat jy weet nog lank sal hou. As jy elke jaar wanneer jy bonus kry vir mense geld leen, moet jy sterk voorwaardes daaraan koppel, en hou die bedrae klein. So, mooi werk met jul geld, en ’n geseënde Kersfees. 