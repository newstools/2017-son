JASON Rohde se borgtogvoorwaardes is gister aangepas, maar hy mag steeds nie sy jolmeid kontak nie.  Die staat beweer Jason het sy vrou, Susan, in Julie 2016 op die Spier-landgoed vermoor. Jason sê egter sy vrou het selfmoord gepleeg nadat hulle ’n uitval gehad het oor sy affair met sy kollega Jolene Alterskye. ’n Senior staatspatoloog, dr. Deidre Abrahams, het sewe dae getuig. Abrahams het volgehou dat Susan verwurg is, hoewel Jason se regspan haar anders wou laat glo het.  Kwanele Mabeta, ’n sekuriteitswag by Spier, het gister getuig hy het die oggendure van 24 Julie 2016 ’n wit paartjie gesien stry toe hy die landgoed gepatrolleer het. Bakleiery Die vrou (Susan) het glo ’n wit gown aangehad.  Volgens Mabeta het Susan Jason probeer keer om te loop. Jason het haar weggestoot en aangeloop. Mabeta sê daar was nie ’n bakleiery nie. Mabeta was die laaste staatsgetuie vir die jaar.  Jason se borgtogvoorwaardes is so aangepas dat hy in Plettenbergbaai sal kan vakansie gaan hou. Hy het ’n vakansiehuis hier.  Die ondersoekbeamptes in die saak moet vooraf weet as hy wel sou wou Plettenbergbaai toe gaan. Sy paspoorte bly in die cops se besit.