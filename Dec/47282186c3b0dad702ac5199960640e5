DIE Krismis-rush is met ons en derduisende mense shop nog tot saans laat om die perfekte geskenk te kry. Son het met ’n paar shoppers gaan praat om te hoor wat hulle Kersdag gaan doen. Tara Fortune (21) van Westgate in Mitchells Plain gaan Kersdag met haar familie deurbring. Sy het vertel: “Ek gaan my Daddy spoil. Ek het hom ’n klein tafeltjie gekoop waarop hy sy waardevolle goed kan los. “Ek het myself ook ge-spoil en het die latest fashion gekoop.” Dop James Hill (49) van Bredasdorp het al die pad na West­gate Mall in Mitchells Plain gegaan vir sy shopping. Hy het verduidelik: “Ek het genoeg vleis, veral beestong, en presente vir my vrou en kinders kom koop. Ek het reeds my dop en braaibenodigdhede. “En ek gaan Kersdag met my familie spandeer.” Fritz Hill (51) van Westridge, Mitchells Plain, het gesê: “My familie is rustig en ons gaan Kersdag tuis bly. “Ek het vir my kleintjie sy eerste selfoon gekoop. “Ek het presente vir my vrou gekoop, maar sal nie verklap wat dit is nie.” Brendan Fernandes (48) van Westridge, Mitchells Plain, het gesê: “Ek het niks vir myself gekoop nie, want daar is min geld. Alles is so duur. Ek het my vrou en kinders ge-spoil en het klere en presente vir hulle gekoop. “Ek het gedink ek gaan ons huis opruim met ’n vars coat paint. Wel, op Kersdag gaan ons familie lekker braai by die huis.” Nie almal is so gelukkig nie. Vir Edward Snyders (52), wat in die stad se strate slaap, bly ’n lekker Kersfees maar net ’n droom. “My eksvrou en kinders woon te ver om te gaan visit en ek het ook nie bus fare nie. “My verlange vir Kersfees is ’n paar skoene, nice klere, seep en deodorant. “Ek hou van musiek en droom van earphones en ’n klein radio. “Maar bo als, sal ek net dankbaar wees vir ’n bord kos.”