KIM Kardashian maak in die jongste epi­sode van Keeping up with the Kardashians oop oor haar baba wat deur ’n surrogaat gedra word. In dié realiteitsprogram bestempel Kim die lewensweg van baba nommer 3e as ’n “ander proses” teenoor dié van haar vorige twee swangerskappe, berig eonline.com. Kim het gesê sy is dankbaar teenoor haar surrogaat, maar dat ’n paar dinge daarvan haar pla. Kim sê: “Dis frustrerend om dit (swangerskap) nie self te kan doen nie. Dis ’n weird dinamika.” Sy vertel sy woon ál die doktersafsprake by en probeer regtig teenwoordig wees, “maar wanneer jy die baba nie self dra nie, is dit so ’n fyn balans van die mate waarin jy in hul lewe sal wees. “Natuurlik wil ek elke detail van wat met my baba gebeur, weet, en dís uiters frustrerend, maar ek vertrou my surrogaat regtig en ek wil haar bewegings nie monitor nie. “Dit gaan ’n lang, moeilike proses wees, maar ek gaan dit een dag op ’n slag vat, en hopelik raak dit makliker.”