VYF initiates is Sondag in Berlin naby Oos-Londen in hegtenis geneem. Twee van hulle het gister vlugtig in die Mdantsane-landdroshof verskyn. Die initiates, wat tussen 16 en 20 jaar oud is, sal volgende jaar aansoek doen vir bail. Kapt. Mluleki Mbi, ’n polisie­woordvoerder, het gesê die initiates het ’n 62-jarige vrou Sondagnag na bewering aangeval en vermoor. Hospitaal Mbi sê die vrou het die initiates glo met die dood gedreig terwyl hulle in hul hut was. Een van hulle is in die hospitaal onder polisie­bewaking. Mbi sê die ander twee is minderjarig en moet nog deur ’n proefbeampte geëvalueer word. Die saak teen hulle is uitgestel tot 18 Januarie, wanneer hulle aansoek om borgtog mag doen. 