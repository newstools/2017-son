TWEE mans is in twee verskillende voorvalle in Uitsig en Ravensmead doodgeskiet. In die eerste voorval is ’n taxi driver (38) geskiet terwyl hy gery het. Die taxi het toe deur die muur van ’n erf in Uitsig gebars. Kapt. FC van Wyk, polisiewoordvoerder, sê die voorval het Saterdag omstreeks 11:15 in Cliviastraat, Uitsig, gebeur. “Toe die polisie daar aankom, is die taxi gekry wat deur die voorste deel van die erf gejaag het. “Die bestuurder is deur ’n onbekende aanvaller doodgeskiet. Ons ondersoek ’n saak van moord.” Volgens ooggetuies is die taxidrywer geskiet toe hy gery het. Hulle sê hy het daarna beheer oor die taxi verloor en deur die muur gejaag. Dis onseker wat gebeur het, maar die voorval het Kersdag ná 21:00 gebeur.  Sommige mense het wel genoem dat dit bendeverwant kan wees. Volgens kapt. Van Wyk word dié saak ook ondersoek.