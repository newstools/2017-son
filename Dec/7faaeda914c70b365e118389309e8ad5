DIE Stormers het besluit om sy groep vir volgende jaar se Superrugby-reeks met twee Blou Bulle te versterk. Neethling Fouché en Joshua Stander is twee jong spelers van die Bulls wat deur WP gekontrakteer is.Die 24-jarige Fouché is ’n vaskopstut terwyl die 23-jarige Stander ’n losskakel is.Stander is deur Gert Smal, die Westelike Provinsie se direkteur van rugby, as ’n plaasvervanger vir Robert du Preez gekontrakteer. Du Preez het besluit om na die Sharks te verhuis waar hy hom by sy tweelingbroers, Jean-Luc en Dan, asook as sy pa, Robert snr., die hoofafrigter, gaan aansluit. Smal voorspel ’n groot toekoms vir Stander, wat reeds sedert 2013 op die Blou Bulle se boeke is.Fouché het vanaf 2006 tot 2009 vir die Luiperds as ’n junior uitgedraf.Die vaskopstut het van 2010 tot 2011 vir die Cheetahs gespeel voordat hy vanaf 2012 tot 2014 vir die Blou Bulle gespeel het. Die voorryman wat die skaal op 114?kg laat kreun, het tot dusver net drie keer die Bulls se skrum op Superrugby-vlak geanker. Smal sê die harde werk met die talentvolle vergrote groep het nou vir die Stormers begin.Hy sê: “Ons is opgewonde oor die diepte van die talent wat ons tot ons beskikking het.“Daar is ook baie senior spelers wat aangedui het dat hulle gaan aanbly. Hulle sal waardevolle leiding kan gee vir die talentvolle jong speler wat deurkom.“Dit is belangrik dat ons voort­aan vorentoe beweeg in terme van ons uitslae, spelstyl en ingesteldheid in al die aspekte van die spel.”Die Stormers skop hul ­Superrugby-veldtog op 17?Februarie met ’n wedstryd teen die Jaguares op Nuweland af. 