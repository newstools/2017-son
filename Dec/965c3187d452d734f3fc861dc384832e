BORIS Becker glo Andre Agassi kan ’n goeie afrigter vir Novak Djokovic wees, aangesien dié Serwiër sy terugkeer na tennis maak. Djokovic sal volgende seisoen voortgaan om saam te werk met Agassi, die voormalige wêreld-nr. 1, as sy afrigter. Dis wanneer die 30-jarige ster terugkeer ná ses maande op die kantlyn met ’n elmboogbesering. Becker het drie jaar as Djokovic se breier gewerk en het hom gehelp om 6 van sy 12 Grand Slam-titels te wen. Hy glo Agassi is ’n gepaste opvolger nadat die twee vir die eerste keer by Wimbledon saamgewerk het. “Agassi is ’n baie goeie man,” het Becker aan die media gesê. “In Melbourne het jy reeds goeie samewerking gesien. Het Agassi die potensiaal om ’n afrigter te wees? Ja. Was hy nr. 1? Ja. “Is hy ’n Grand Slam-wenner? Ja. Het hy die karakter om Djokovic die waarheid te vertel? Ja.  “Is hy ekonomies afhanklik van die speler? Nee. “Dit is alles goeie faktore vir ’n afrigter om te hê wat met ’n superster moet werk.” – Reuters