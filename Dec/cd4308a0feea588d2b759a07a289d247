DIE cops wou nie bos los oor die skokonthullings wat Paul Evans (49) in die Bellville-landdroshof gemaak het nie. Hy het na bewering sy girlfriend en haar dogter van Delft-Suid vermoor. Evans het Woensdag in dié hof verskyn in verband met die moord op sy girlfriend, Shafieka Petersen (38), en haar dogter, Mishka (2). Luidens ’n berig in ’n Engelstalige koerant het Evans skuld beken en glo gesê hy het nog ’n misdaad by ’n adres in Eden Road, Walmer Estate, gepleeg. Die cops wou egter nie bevestig of hulle dié bewerings opgevolg het en hoeveel waarheid daarin steek nie. Petersen se lyk is in hul huurkamer in Delft-Suid gekry, waar dit in ’n groot plastiekbad gelê het. Weggesteek Haar lyk was in duvets toegedraai en het al begin ontbind. Mishka se lyk is ook in die kamer gevind, waar dit in ’n kombuiskas weggesteek was. Haar lyk was met plastiek en duvets toegedraai. Hul landlord, Themba Malgas (2), het onraad vermoed toe daar ’n onhoudbare stank van die kamer gekom het. Intussen gaan die cops van Delft-Suid Woensdag ’n kranslegging hou by die huis waar Petersen en Mishka se lyke gevind is. Evans, ’n vermeende tikkop, sal op 11 Januarie weer in die Bellville-landdroshof verskyn.