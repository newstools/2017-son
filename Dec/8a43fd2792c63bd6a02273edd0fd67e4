’N KAAPSE man wat die idee gekry om sy pa te laat vermoor nadat hy ’n Crime and Investigation movie gekyk het, het toe nie weggekom met die moord nie.  Jonathan Schapira van Zeekoevlei het eergister in die hooggeregshof skuldig gepleit op ’n klag van moord. Hy het sy pa, Stanley Schapira (72), laat vermoor nadat hy ’n crime series gekyk het. Jonathan sê hy en sy vriende het een aand die Crime and Investigation-kanaal gekyk. Ná die movie het hulle begin praat oor How to Get away with Murder.  Hy het toe genoem dat hy wens hy kon sy pa doodmaak.  ’n Vriend genaamd Sebastian het gesê hy sal dit doen as Jonathan vir hom R25 000 gee. Hy sê hy het niks ná dit gesê nie en dit was soos ’n ooreenkoms tussen hulle.  Jonathan sê hy het sy pa gehaat nog voordat sy ma dood is.  Toe sy ma dood is, moes hy na sy pa omsien. Hy en sy pa het gedurig ge-fight.  Sebastian het op 6 November 2016 by hom en sy pa ingetrek.  Die volgende dag het Jonathan en sy pa weer ’n uitval gehad oor hy sy pa se meubels sonder sy toestemming verkoop het. Hy het toe ook sy pa se goue juwele (chains, bangles, horlosies, ringe en bracelets) uit die kluis gesteel.  Hy kon dit nie self by Cash Crusaders verkoop nie, want hy was ge-blacklist daar.  Sebastian het toe ’n ring verkoop en hulle het Mandrax en kos met die geld gekoop.  Hy sê Sebastian het later vir hom kom sê hy hét toe sy pa doodgemaak. Sy pa se lyk het langs sy bed gelê. Jonathan is dae later in hegtenis geneem nadat die nadoodse ondersoek bewys het sy pa is verwurg.  Regter Pearl Andrews het Jonathan tot 20 jaar tronkstraf gevonnis. 