AGGIE se nood­krete oor die selfoon het soos ’n bok geklink wat ’n ­wrede einde teëkom.  Ek wou haar jammer kry, maar dis moeilik, want sy druk haar bek oral in waar dit nie hoort nie.   Ek wil ook noem dat André vir Alexa wou lekker maak op die Welmans se couch. Alles het goed verloop. Alexa het André mooi maak verstaan dat sy lekker gemaak wil wees en dat haar padda wil brul – en sy maak toe haar boude oop en alles, maar toe is André se jeans te styf. Al sy broeke is alewig te styf. Hy kan nie eens vinnig in sy klere loop nie. Hy wou toe die Levi’s losmaak om Alexa oulik te maak, maar net daar en dan vertel Alexa vir hom haar foon lui.  Net sy kan dit hoor lui, want sy is mos ’n dokter. Sy hardloop toe weg. André was die moer in en enigeen sou seker wees, want sy jeans is baie styf en die moeite wat hy moes deurmaak net om te hoor dat sy alleen haar foon hoor lui het? Dis k*k! Ek sou ook bedônnerd wees, maar ek sou eers ’n losser broek koop, want asemhaal is alles. Gepraat van vreemde gedrag – hoekom het Alexa die plastic vrugtebak-ding op die grond gegooi? Het sy gedink dit gaan breek? Sy het mos matriek. Het sy gedink haar gedrag is exciting? Sy soek glo mos opwinding in haar lewe.  André is volgens haar nie exciting genoeg nie. Ek dink sy wou hom wys hoe om skokkend te wees met die gooi van die bak op die grond, maar ek het geweet dit gaan nie breek nie. André het geweet dit gaan nie breek nie en diep binne in haar hart het sy ook geweet dit gaan die breek nie, maar gooi het sy hom gegooi.  André het haar net gekyk en besef daar is ernstig fout met daai vrou en homself haastig uit die voete gemaak, want hy ken die gevaartekens. André kan sien as iemand net aandag soek. Vanessa het aan Karmen, die prinses sonder die boksie Beautiful Beginnings, ’n lang brief geskryf wat eintlik niks sê nie. Sy het Justin aangestel om Natalie op te spoor. Hy het toe haar ma, Gerda, opgespoor en daar pak Vanessa heel­temal té dramaties agter Gerda aan vir antwoorde.  Daai Alexa beplan toe mos om die vervelige man af te sê. Jong, sy beplan toe ’n opbreek-oomblik soos in die movies, maar weer daar in die Welman-sitkamer waar sy laas ongelukkig mis geskiet is. Daai plek is ge-curse, vrou. Jy moet ophou jou groot lewensoomblikke daar maak gebeur. Jy wil nie hoor nie. Sy raak nog so dramaties tranerig toe André haar skielik onderbreek en haar afsê soos wat ’n mens ’n call centre-agent onderbreek wat jou vertel jy het iets gewen. Daar staan Alexa toe weer stoksielalleen en emosioneel soos Jesus se niggie by die kruis. André het kort daarna vir Connie gaan red in die boetiek, waar hy Matt twee keer liggies op die bek gemoer het.  Connie wou die man weer nie laat opsluit nie en hy is land uitgesit deur André wat nou glo ook mense by lande laat uitsit. Dis merkwaardig! Ons skinder weer volgende keer!