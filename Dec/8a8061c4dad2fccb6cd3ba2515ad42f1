UNCLE Jesse gaan op 54 die eerste keer ’n pa wees. People berig John Stamos sê hy het gedink daai skip het al vir hom geseil. Hy en sy nuwe verloofde, Caitlin McHugh, het in die week aangekondig hulle verwag hul eerste kind. “Die look op John se gesig toe ek hom gesê het ons is swanger, was onskatbaar. Dit was die look van ’n man wat ’n familie van sy eie wou hê, maar wat nie seker was of dit ooit vir hom gaan gebeur nie,” sê sy verloofde. John het erken hy “wou altyd ’n pa gewees het,” maar was nie seker of dit vir hom in die kaarte was nie. “Mense sou sê: ‘Jy moet ’n kind hê’ en ek sou antwoord met: ‘Daardie skip het al geseil.’ ”