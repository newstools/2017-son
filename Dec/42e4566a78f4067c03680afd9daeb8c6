JANET Jackson het die einde van die Amerikaanse been van haar State of the World-toer met haar producer-eks Jermaine Dupri gevier. Page Six berig dié viering het by ’n privaat bash in die STK Atlanta-restaurant plaasgevind. “Hulle het ná die show saam opgedaag. Dit het gelyk asof hy ’n lae profiel wou hou,” sê ’n bron. Die 51-jarige sangeres en Jermaine (45) het die aand saam in die VIP-area gesit. Nóg ’n bron sê Janet was in ’n goeie luim en “was verheug dat die restaurant vegan-opsies vir haar gehad het. Sy was katvriendelik en het almal gegroet”.