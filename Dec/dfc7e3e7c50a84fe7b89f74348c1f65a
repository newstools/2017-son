IN ’N wending het ’n vermeende kinderverkragter gister besluit om sy pleit van skuldig na onskuldig te verander. Siviwe Cukula (33) van Mthatha staan in die Baaise hooggeregshof tereg op ’n rape-aanklag nadat hy na bewering op 23 Oktober vanjaar ’n 14-jarige meisie verkrag het. Cukula het verlede week besluit om ’n pleitooreenkoms met die staat aan te gaan. Daar is toe ook besluit op ’n vonnis van 22 jaar. Gisteroggend het hy aangedui hy het ’n ooreenkoms met die staat aangegaan oor hoe hy gaan pleit en watter straf regter Jannie Eksteen aan hom sou gee. Cukula het gereageer deur te sê: “Ek is nie gekant teen die pleit nie. Daar is net onduidelikheid oor hoe die pleit opgetrek is.”  Eksteen het toe die hof vir ’n wyle verdaag sodat Cukula met sy lawyer, Richard Crompton, kan konsulteer. Toe die verrigtinge hervat is, was Cukula emosioneel. Crompton het toe aangedui hy gaan hom as Cukula se lawyer onttrek omdat hy instruksies gegee het wat strydig is met wat in die ooreenkoms staan. Eksteen het aan Cukula gesê hy lei af Cukula gaan nie meer pleit in ooreenstemming met wat in die pleitooreenkoms uiteen­gesit is nie. Die regter het aangedui ’n ander regter sal die verhoor behartig. Hy het die saak tot 30 Januarie uitgestel. Eksteen het gesê op dié dag sal ’n verhoordatum bekend gemaak word. Cukula bly in aanhouding. Luidens die klagstaat het Cukula, sy girlfriend en die klaer se familie in verskillende huisies op dieselfde perseel gewoon. Op die dag van die voorval was die meisie en ander minder­jariges home alone. Die meisie is in ’n stadium na die gemeenskaplike toilet. Toe sy teruggekeer het, het sy Cukula raakgeloop. Hy het haar uitgevra oor die klere wat sy en sy girlfriend vroeër die dag gekoop het. Sy het aangedui die klere is in die kamer. Dis toe dat Cukula na bewering sy hand oor die meisie se mond geplaas en haar beveel het om stil te bly. Pantie Hy het haar glo na een van die shacks geneem en haar op die bed neergesit. Cukula het toe glo die meisie se pantie uitgetrek en toe sy broek. Hy het in daardie stadium na bewering reeds ’n kondoom aangehad en het haar toe glo verkrag. Die meisie het haar ouers later van die voorval vertel. Inwoners het hom aan die polisie oorhandig nadat hulle hom aangerand het. Adv. Megan September kla aan.