JOSÉ Mourinho sê Manchester United sal tot die bitter einde veg om te keer dat Manchester City aan die einde van die seisoen as Premierliga-kampioen gekroon word. City is tans 11 punte voor Mourinho se span. “Ek weet dié vraag word deurentyd gevra, maar ons sal nie die handdoek ingooi nie. “Ons gaan tot die bitter einde veg,” het Mourinho gesê. “Ons laaste wedstryd in die Premierliga is middel Mei teen Watford op Old Trafford. Ons sal tot dan vir elke punt baklei. “Ons gaan nie nóú al met vakansie nie. Daar is nog baie sokker wat gespeel moet word,” het hy bygevoeg. Daar is kommer in die United-kamp oor die fiksheid van die kaptein, Antonio Valencia, nadat hy in die wedstryd teen West Brom die veld met ’n seer hamstring verlaat het. – Reuters