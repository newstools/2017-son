RAAIT, kom ons kyk so ’n bietjie na 2017 hier op die hangover-nadraai en check wie die top-sewe muso’s is wat die afgelope jaar die meeste verdien het. HuffPost berig Bruce Springsteen, daai relatiewe ou rocker, is luidens Forbes steeds, wel, aan die rock, met ’n inkomste van $75 miljoen (sowat R923 miljoen). Nie te bad vir ’n grysbaard nie. Maar Justin Bieber kry wel meer as hy. Die Biebs is in die sesde plek met $83,5 miljoen (sowat R1 miljard).  In die vyfde plek is dit die rockers van Coldplay, dankie vader tog, met $88 miljoen (R1,08 miljard). Terloops, Coldplay se onlangs afgehandelde wêreldtoer het meer as $500 miljoen (R6,15 miljard) gegenereer. Daarom het hulle die lys gehaal. In die vierde plek is The Weeknd met $92 miljoen (R1,13 miljard). Ek het nie ’n clue wie dit is nie. Derdens is dit Drake met $94 miljoen (R1,16 miljard). Sy inkomste het meer as verdubbel van 2016 danksy moerse endorsements van onder meer Apple en Nike.  Beyoncé is of course in die tweede plek met $106 miljoen (R1,3 miljard). My grootste verbasing is nr. 1: Sean Combs (of is dit Diddy?) met $130 miljoen (R1,6 miljard). Wanneer laas het jy van hom gehoor?