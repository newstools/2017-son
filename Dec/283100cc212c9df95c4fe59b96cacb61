SRI LANKA se krieketkeurders het die ervare swaaibouler Lasith Malinga vir die komende T20-reeks teen Indië oor die hoof gesien. Dié reeks bestaan uit drie wedstryde en is die tweede agtereenvolgende reeks waarvoor die 34-jarige Malinga nie gekies is nie. Hy het in Julie laas vir Sri Lanka in ’n T20-wedstryd teen Indië gespeel. Dit lyk asof Sri Lanka se keurders die toekoms nou sonder Malinga sal aanpak. Hy het sedert sy buiging 13 jaar gelede ’n staatmaker vir Sri Lanka geword en het in baie seges ’n deurslaggewende rol met sy boulwerk aan die einde van kolfbeurte gespeel. Die eerste van die wedstryde teen Indië word reeds Woensdag in Cuttack gespeel. – AP