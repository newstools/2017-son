HY EN sy meisie was nog op die bed besig om te lê en vry toe die cops die huis se deur afgetrap het. So het Nealon Redhouse (19) gister in die Baaise hooggeregshof getuig in sy en Deon Harmse (24) se moordverhoor. Volgens Redhouse het ’n vriend hom op 8 Julie 2016 – die dag waarop Redhouse in hegtenis geneem is – in Uitbreiding 31 kom haal. Hy sê die vriend het hom na ’n huis geneem en gesê Redhouse en sy girlfriend kan ’n bietjie tyd saam daar deurbring.  Redhouse sê by die betrokke huis het hy en sy girlfriend ’n okkapyp gerook. Ene Eddie Maziena was ook in hul geselskap. Polisie Hy getuig kort nadat Maziena die huis verlaat het om winkel toe te gaan, is hy (Redhouse) en sy girlfriend kamer toe. Redhouse sê terwyl hy en sy girlfriend besig was om op die bed te lê en vry, toe hoor hy hoe word die agterdeur oopgetrap. Volgens hom was dit die polisie. Hy sê hy het terselfdertyd ’n harde gelui gehoor wat geklink het soos ’n gunshot.  Volgens hom het een van die cops hom geboei waar hy nog langs die spieëlkas gestaan het. Boksie Hy sê die cops het hom toe beveel om op die vloer langs die bed te lê. Volgens Redhouse het die cops die bed opgelig en op ’n vuurwapen en ’n boksie met bullets afgekom. Hy sê hulle het ook ’n bulletproof vest gevind. Volgens Redhouse het die cops hom ook aangerand. Hy getuig die cops het toe aan hom gesê hulle neem hom nou in hegtenis weens die gun. Volgens Redhouse het die polisie hom niks uitgevra oor die gun nie. 