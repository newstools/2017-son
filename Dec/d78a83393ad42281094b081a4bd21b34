NIE net laat die regte onderklere jou goed voel nie, dit kan ook jou outfit maak of breek. Papama Mtwisha-Ramogase, ’n stylist en creative director van Butter Pudding, en Asanda Sizani, die fashion director van die plaaslike Elle, gee raad oor hoe om die regte tipe onderklere vir verskillende outfits te kies. Sizani sê as jy ’n tight-fitting rok dra, is naatlose onderklere die regte keuse. “Jy wil nie enige lumps en bumps hê nie en shapewear sal ’n smooth silhoeët skep.” Mtwisha-Ramogase sê die beste onder­klere in dié geval is die nie-bulky tipe, wat ’n visible panty line (VPL) voorkom. “Dun laser-cut naatlose panties, thongs en shapers (die tipe wat soos tights lyk) is die beste vir dié tipe rok, om gemak te verseker.” Met formele broeke, sê Sizani, hang jou onderklere af van die fit van die broek. “Dit hang af of dit styf of los is, maar ’n thong is jou veiligste opsie.” – destinyconnect.com