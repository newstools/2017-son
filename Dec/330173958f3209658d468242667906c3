KIM Kardashian en Steph Shepherd, haar voormalige assistent, was close – voordat Kim haar ge-fire het. Stephanie het in 2013 vir Kim begin gewerk en selfs gereeld met die gesin op vakansie gegaan. Die rede hoekom sy afgedank is, is nog nie duidelik nie. Stephanie het egter ’n boodskap op haar Instagram gelaai wat fans glo vir Kim in ’n slegte lig stel. Die post lui: “Selfsorg is nie altyd lush bath bombs en $20-gesigsmaskers nie. Soms is dit om 20:00 bed toe te gaan en ontslae te raak van ’n slegte vriend.  “Dis om jouself te vergewe, aangesien jy nie jou onmoontlike standaarde bereik nie en om te verstaan jy is dit werd. Selfsorg is nie altyd weelde nie, maar ’n manier om te oorleef.” – harpersbazaar.com