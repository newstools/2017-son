Liewe Antie Mona Ek is S en het ’n outjie. Ons bly saam in een huis. Hy het drie kinders by twee van my vriendinne. Ek verstaan nie hoekom hy my nie raaksien nie. Ek rook en drink nie, maar hy is elke naweek by sy ander kinders se ma. Ek weet nie meer watter kant toe nie, want hy wil nie eens saam met my gesien wees nie. – via Whats­App Soms is mense te blind om ’n goeie ding te sien wat hulle reg in die oë kyk. En soos wat dit vir Antie klink, verkies hy eerder om sy lyf ’n gawe tyd met jou twee vriendinne te gee. Hoekom glo aan iemand wat clearly nie ’n duit vir jou en jou gevoelens omgee nie? Die beste ding wat jy kan doen, is om daar uit te trek en ’n lewe van jou eie te bou.