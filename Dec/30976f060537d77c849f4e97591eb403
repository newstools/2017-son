MET groot planne vir Nuwejaarsvieringe word mense gewaarsku om versigtig te wees. Kapenaars word ook gevra om hul common sense te gebruik, “veral wanneer dit kom by die skiet van klappers en ander vuurwerk”. Dié versoek kom van JP Smith, die Stad Kaapstad se mayco-lid belas met veiligheid en sekuriteit en maatskaplike dienste. Volgens Smith sal die nooddienste en wetstoepassers in Kaapstad dié naweek op volle sterkte wees. “Ons vra mense om verantwoordelik te wees wanneer klappers op sekere, aangewese plekke geskiet word. Pragtig “Goeie weer word verwag en mense sal die nuwe jaar met ’n groot lawaai inlui. “Vuurwerk is pragtig, maar gevaarlik.” Smith vra die publiek om versigtig te wees en veral kinders en troeteldiere op te pas. Hy het bygevoeg: “Ons het ’n waterkrisis en kan nie veldbrande bekostig nie.” By die aangewese plekke vir vuurwerk sal wetstoepassers en metropolisielede, asook ’n brandweer-inspekteur, deurentyd teenwoordig wees. Die afsnytyd vir die skiet van klappers in Kaapstad is 03:00.