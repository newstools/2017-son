DAAR kan lekker dié naweek uitgehang word by die musiekfees in Blue Downs. En dit vir ’n goeie doel ook. Die organisasie sonder winsbejag United Wheelers Youth Club wil geld insamel vir cycling gear en -toerusting. Maar belangriker is dat ’n deel van die opbrengste gaan om ’n paar kinders van die ’n buurt ’n lekker Kers­ete en -geskenke te gee. Hulle wil graag vir 200 kinders ’n merry Christmas gee. Die musiekfees vind môre en Saterdag by die sportveld in Blue Downs plaas. Die gewilde jazz band N2, die party band Public Opinion en ander plaaslike kunstenaars gaan optree. Resident DJ’s sal ook sorg dat jy op jou voete bly. Daar sal ook ’n biertuin en ander vermaak wees. Die hekke maak 10:00 oop. Kaartjies kos R50 vir volwassenes en kinders onder 12 betaal R25. Vir kaartjies en meer inligting bel 084 224 5785 of 062 146 7012.