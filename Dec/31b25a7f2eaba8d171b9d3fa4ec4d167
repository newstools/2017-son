TINA Turner (78) het haar storie nog nie klaar vertel nie.  Abcnews.go.com berig die superster werk aan die opvolg van haar 1986 memoir I, Tina. Die nuwe boek se titel is Tina Turner: My Love Story. Dit verskyn in Oktober volgende jaar. Dit is ook wanneer die sangeres haar 60ste jaar in die musiekbedryf sal vier. Tina sê in ’n verklaring sy skryf oor alles van die vind van liefde tot ’n “lewensbedreigende siekte” waaroor sy nog nie voorheen gepraat het nie.