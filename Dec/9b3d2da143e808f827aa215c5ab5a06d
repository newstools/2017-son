DIE familie van ’n polisieman wat verlede jaar in die feestyd vermoor is, is happy met die straf van sy killers. AO Dion Dumas (57) het op 24 Desember 2016 vermis geraak toe hy glo ’n geskenk na sy bejaarde ma geneem het. Sy lyk is op 27 Desember gevind. Die hof het gehoor Magreth van Wyk, ’n prossie, het Dumas na die bosse in Witsand in Atlantis gelei. Naydene Hill het haar ook by hulle aangesluit. Volgens regter Mark Sher het die mans Thobingcebo Mditsane en Mateo Nero vir Dumas oorval, vasgebind en aangerand. ’n Minderjarige klong was ook teenwoordig.  “Van Wyk en Nero was gewoond daaraan om Van Wyk se klante te beroof.” Dumas was naak, hy is vasgebind, sy mond is toegestop en hy is in die bosse gelaat. Sy motor is in Khayelitsha verkoop. Krismisoggend vroeg het Nero en Mditsane weer uitgegaan en Dumas vermoor.  “ ’n Mens kan jou net indink hoe vreesbevange hy was. Mditsane het toe ’n ou seat cover oor sy kop gesit om hom te versmoor. “Hy het ook vir Dumas met ’n skoenveter verwurg.” Die minderjarige is skuldig bevind aan roof en sal vyf jaar in ’n jeugsorgsentrum in aanhouding wees. Ná die vyf jaar skop ’n driejaarvonnis, wat vir vyf jaar opgeskort is, in. Hill en Van Wyk is ook aan roof skuldig bevind. Hulle sal 12 jaar agter tralies wees. Mditsane het life gekry vir moord en 15 jaar vir roof.  Sher het gesê Nero was die ringleader. Hy het 25 jaar vir moord en 15 jaar vir roof gekry.