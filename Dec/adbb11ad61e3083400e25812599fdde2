VYF mense, insluitend ’n vyf­jarige seuntjie, is Vrydag­middag naby Steenberg in Kaapstad in ’n skietvoorval buite ’n winkel gewond. Paramedici is na ’n huis in Choirstraat ontbied waar die gewondes aangetref is.  Die medics het bevind vyf seuns tussen 5 en 20 jaar het skietwonde opgedoen.  Die vyfjarige se toestand is ernstig, terwyl die ander lig tot matig beseer is. Die kleuter moes op life support gesit word en is gehospitaliseer. Dit blyk dat die kinders voor die winkel gestaan het toe ’n voertuig met gewapende mans op hulle losgebrand het. Die seuns het toe na die nabygeleë huis gehardloop. Plaaslike owerhede ondersoek die voorval. – ER24