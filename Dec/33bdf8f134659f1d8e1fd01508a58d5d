DIE inwoners van Garden Village in Somerset-Wes sien rooi nadat twee DA-raadslede nie Saterdag ná ’n march opgedaag het om ’n petisie te ontvang oor ’n voetgangerbrug nie.  Die inwoners soek ’n voetgangerbrug vir skoolkinders van die Hoërskool Gordon en Danie Ackermann Primêr wat daagliks oor die gevaarlike N2-hoofpad moet loop om by die skool uit te kom.  Die pad word ook deur hordes inwoners gekruis wat by die Somerset Mall werk. Die brug moes reeds 28 jaar gelede gebou gewees het, maar daar gebeur niks nie. Jonathan Brown, voorsitter van die gemeenskapsorganisasie Gardoncar, wat die optog gereël het, sê hulle is teleurgesteld in rdl. Steward Pringle, wat ook die voorsitter van die subraad is, en rdl. Greogry Peck. Bevestig Volgens Brown het Peck gesê hy het ’n vergadering, maar hy’t belowe hy gaan moeite doen om daar te wees. Pringle het wel bevestig hy gaan daar wees.  Brown sê hul optrede is ’n bewys dat net die ryk mense se lewe tel.  Pringle sê hy het Brown voor die tyd meegedeel hy kan nie daar wees om die petisie te ontvang nie.  Volgens Pringle het hy onmiddellik nadat hy raadslid geword het, ’n mosie ingedien om oplossings vir die probleem te soek. Peck het dit gesekondeer.  Hy sê: “Die veiligheid van die inwoners is baie belangrik en vir te lank het politieke verskille ons mense kwesbaar gelaat.  “Daarom werk ons met alle rolspelers om die mense se veiligheid te verseker.”