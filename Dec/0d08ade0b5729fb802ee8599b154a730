DIÉ eenvoudige resep sal genoeg wees vir vier mense. Bestanddele: 300 g steak 150 mF rooiwyn 30 mF (2 e.) heelkorrelmosterd of groenpeper­korrels 3 knoffelhuisies, gekneus 30 mF (2 e.) worcestersous 30 mF (2 e.) olyfolie Sout na smaak 4 panini-broodjies 100 g bloukaas, gekrummel 60 mF (4 eetlepels) uiemarmelade Roket-slaaiblare Metode: 1. Kry by jou slagter ’n stuk steak van so 3 cm dik. Kies ’n bolendeskyf-, kruisskyf- of lendeskyfsnit. 2. Meng die rooiwyn, heelkorrelmosterd, knoffelhuisies, worcestersous en olyfolie, en marineer die steak minstens ’n uur lank.  3. Verhit ’n riffelpan tot rookwarm en braai die steak sowat drie minute aan elke kant – of tot so gaar as wat jy dit wil hê. Geur met sout terwyl die steak braai. Laat rus die vleis vir 10 minute en sny in baie dun skywe. 4. Halveer die panini’s en rooster dit liggies. Rangskik die vleisskywe, bloukaas, uiemarmelade en roketblare bo-op die broodjies. 5. Sit dadelik voor met dun aartappelskyfies. 