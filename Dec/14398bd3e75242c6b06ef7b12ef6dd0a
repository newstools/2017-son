JULLE, dis uit! Die groot nuus is uit. Die Kar­dashian clan gaan nou selfs nog groter word. Khloé Kardashian het uiteindelik bevestig sy is swanger met haar eerste kind en haar boyfriend, Tristan Thompson, is die daddy (duh). Sy het die nuus op Instagram aangekondig. “My grootste droom word ’n realiteit! Ons gaan ’n baba hê! Ek het gewag en gewonder, maar God het al die pad ’n plan gehad. “Hy het geweet wat hy doen, maar God het al ’n plan gehad.  “Ek moes Hom eenvoudig net vertrou en geduldig wees,” sê sy aan haar followers. Die 32-jarige realiteitster voeg by: “Ek kan by tye steeds nie glo ons liefde het ’n lewe geskep nie! Tristan, dankie dat jy lief is vir my op die manier wat jy is ... Dankie dat jy my ’n ma gemaak het!” Die gerugte oor haar swangerskap het in September die ronde begin doen en Khloé het ’n rede hoekom hulle dit eers vir hulself gehou het. “Ek weet ons het dit stil gehou, maar ons wou dit tussen ons familie en close vriende in privaat geniet so lank as wat ons kon.”