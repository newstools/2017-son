Liewe Antie Mona Ek gaan deur ’n moeilike, donker tyd in my lewe. Maar dit is ’n gevoel wat ek nie kan keer nie. Die persoon vir wie ek die liefste is en die meeste voor omgee, steek ek nou hard in die rug deur aan Antie te skryf. Maar ek makeer hulp, want ek wonder wat fout met my is. Ek is verlief op my pa. My eie, biologiese pa. Ons het mekaar al skelm gesien en ons het al probeer saam slaap. Maar iets keer my. Moet ek my ma hiervan sê? – via WhatsApp  Hierdie “iets” wat jou keer, is daai stemmetjie wat jou vertel jý weet jy is besig met ’n verkeerde ding. Bloedskande is ’n gruwelike, gruwelike taboe. Maar wat Antie meer laat gril, is dat hierdie biologiese pa van jou met sy eie dogter wil slaap. Watter pa het sulke gedagtes teenoor sy eie vlees en bloed? Ek neem aan dat hy nie deel van jou grootwordjare was nie. Hy was dalk nooit daar vir jou nie. En nou wil hy ’n bed met jou deel? Kry jouself so gou moontlik uit hierdie situasie wat plofbare gevolge vir jou gáán inhou. En, ja, sê jou ma!