DIE afrigter Lawrence Mahatlane glo Suid-Afrika het die skietgoed om sy man in volgende jaar se Wêreldbekertoernooi vir o. 19-krieketspanne te staan. Krieket Suid-Afrika het gister ’n groep van 15 spelers aangewys vir die toernooi, wat van 13 Januarie tot 3 Februarie in Neu-Seeland gespeel word. Raynard van Tonder van die Vrystaat is as die kaptein gekies. Die aanvangskolwer Matthew Breetzke, wat al vir die Warriors gespeel het, is een van die bekendes in die span. Die 17-jarige Thando Ntini, die seun van die voormalige Protea Makhaya Ntini, is ook een van die spanlede. “Die groep is baie talentvol en kan groot hoogtes bereik,” het Mahatlane gesê. Die groep is: Raynard van Tonder (k, Vrystaat), Matthew Breetzke (Oostelike Provinsie), Jean du Plessis (Suidwestelike Distrikte), Jason Niemand (Grens), Gerald Coetzee (Vrystaat), Jade de Klerk (Oostelike Provinsie), Fraser Jones (KZN Inland), Wandile Makwetu (Gauteng), Andile Mogakane (KZN Kus), Kgaudise Molefe (Gauteng), Thando Ntini (Westelike Provinsie), Jiveshen Pillay (Noordelikes), Hermann Rolfes (Noordelikes), Kenan Smith (Oostelike Provinsie), Akhona Mnyaka (Grens).