TWEE mans wat daarvan aangekla word dat hulle Char­nelle McCrawl (10) van Manenberg vermoor het, sal Kersfees in die tjoekie deurbring. Carlo de Kock (32), Charnelle se oom, en Stanton Manho (34) staan tereg op klagte van moord en verkragting. Hulle het gister weer vlugtig in die Wynbergse landdroshof verskyn. De Kock kan ook van die verkragting van sy eie dogter aangekla word. Die cops kyk weer na die aanklag nadat dit teruggetrek is. Charnelle, ’n gr. 4-leerder, het op ’n dag in Oktober skool toe gegaan en nooit daar opgedaag nie. Haar ouma het die volgende dag in bosse op haar bebloede lyk afgekom. Die saak is vir ’n formele borgtogaansoek tot 11 Januarie uitgestel.