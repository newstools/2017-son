SY HET ’n hamper van Son gewen, maar het besluit om dit aan iemand te gee wat dit meer nodig het as sy. “Die Son sien alles, maar hierdie keer het die son helder geskyn. Ek het verlede Maandag die oproep ontvang dat ek ’n hamper gewen het,” vertel Hester Booysen van Hankey. “My dankbaarheid het oorgegaan na ’n begeerte om dit vir twee ou moeders wat minder bevoorreg is, te gee. “Ons het almal saam in Milton grootgeword en bly nou in dieselfde straat.” Die twee tannies, Netta Smith (68) en Miena Damons (73), het breed ge-smile toe hulle hul donasies ontvang het.