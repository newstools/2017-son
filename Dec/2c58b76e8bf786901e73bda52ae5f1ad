Sy is nog bloedjonk en bly in ’n gebied waar dwelms en bendebedrywighede ’n realiteit is en waar jong meisies maklik in die greep van dié euwel beland. Maar dié jong, talentvolle sanger laat dít haar nie onderkry en gebruik eerder haar talent om bo haar omstandighede uit te styg. Inger Moolman is van Elsiesrivier op die Kaapse vlakte. Sy is maar net 19 jaar oud, maar staan nie ’n tree terug vir gevestigde kunstenaars in die musiekbedryf. Moolman is gebore in Roodewal, Worcester, maar het in Elsiesrivier, opgegroei. Sy sing al van ’n 10 jarige ouderdom in die Sondagskool- en skoolkoor, tóé nog by De Vrijee laerskool in Goodwood.  Tydens haar hoërskoolloopbaan te Elsiesrivier Hoërskool, het sy die geleentheid gekry om met haar talente af te show by die Highschool Jam. Die Highschool Jam se doel is om tieners, skole en gemeenskappe te verenig deur musiek, vermaak en optrede. Baie Kaapse hoërskole neem deel hieraan en die kompetisie word elke jaar by Grandwest aangebied. Daar is prysgeld betrokke vir beste manlike en vroulike vocalist en beste skool. “In 2014 en 2015 het ek by beide Vrouedag en Jeugdagvieringe, by die VA Waterfront, gesing,” vertel Inger verder. “In 2015 was dit vir my ’n groot voorreg om vir miss South Africa, Liesl Laurie, te sing by ’n ete in die Grand hotel, te Grandwest. Ons was vyf meisies wat saam ‘n sangitem gelewer het.” Inger was op die Hectic Nine-9 TV show op SABC 2 in 2015. Die show is jeug georienteerd en skep ’n platform vir verskillende artists. Daar is genres soos, dans, sing en musiek.  Sy het laasjaar gematrikuleer en sing tans op begrafnisse, troues, verjaarsdae, konserte en shows en die gehoor is altyd gaande oor haar.  Moolman is tans onder die bekende saxophone speler, Rudolph Prince, se vlerk. Rudolph is die stigter van die REA Enterprises organisasie. Dié NPO beywer hom in die opbou van plaaslike talent in arm gemeenskappe op die Kaapse vlakte.  Inger is tans besig om aan ’n volle CD genaamd, “Era of Motivation,” te werk wat sy by midddel volgende jaar bekend wil stel. Van die songs daarop is onder andere: Till, Sundown, When I met you. Sy word gereeld geboek vir gigs en beplan ook om haar eie namebrand in klere en musiek te vestig.  “Die klere sal vir eers op my shows verkoop word en dan in ’n latere stadium in uitgesoekte winkels.  “I start out small,” sê sy met ’n glimlag op haar gesig.  Sy het ook raad aan jongmense: “Dis nooit te laat om jou drome waar te maak nie. Rise above your circumstances. “ Aan ouers, noem Inge: “Baie jong mense vaar nie so goed daar buite in die samelewing, omdat daar nie altyd so goeie ondersteuning van hul ouers se kant af is nie.  “Stel daardie goeie voorbeeld aan jou kinders. Leer hulle die regte waardes.” Inger kan gekontak word deur REA Enterprises by: 0769019157