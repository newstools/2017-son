JUDY Jooste, ’n bedroefde ma van Macassar Village, sê die polisie het haar in die steek gelaat met die ondersoek van haar seun, Jody (6), se dood. Jody is op 12 Maart verlede jaar naby sy huis doodgery. Die drywer is aangekla van roekelose, nalatige en dronkbestuur. Jooste sê: “Ek is Vrydag na die polisiestasie ontbied en daar deur die ondersoek­beampte meegedeel dat die bloedmonster van die drywer in die forensiese lab verdwyn het. “Dit het gevoel asof die aarde onder my meegee toe hulle my dié nuus vertel. Ál wat ek soek, is berusting ná my kind se dood, maar nou gaan dit nie gebeur nie.” Justice Jooste sê die drywer sal nou net van roekelose en nalatige bestuur aangekla word. Sy reken dis nie justice nie en wil weet hoe gebeur dit dat ’n bloedmonster uit ’n forensiese laboratorium verdwyn. Jooste sê dit gaan nou weer, nes verlede jaar, ’n donker Kersfees wees, want Jody was die lig in hul huis. Son het die polisie Vrydag om kommentaar gevra. Sers. Noloyiso Rwexana, ’n polisiewoordvoerder, het ­gister gesê hulle is nog nie gereed vir ’n verklaring nie.