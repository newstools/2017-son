PRES. Jacob Zuma het sy medelye betoon aan die ontslape struggle-veteraan Edward “Eddie” Daniels se familie. “Dis met groot hartseer dat ons verneem het van comrade Eddie Daniels se afsterwe. “Hy was ’n vreeslose struggle-veteraan wat bygedra het tot die bevryding en ontwikkeling van ’n demokratiese Suid-Afrika,” lui Zuma se verklaring. Daniels is Donderdag in die Kaap in die ouderdom van 89 jaar oorlede. Hy is in 1928 in Distrik Ses gebore en hoewel hy nooit lid was van die ANC nie, was hy baie na aan die ontslape vader van die nasie, wyle pres. Nelson Mandela. Daniels is in 1964 gevonnis en het 15 jaar tronkstraf uitgedien. – News24