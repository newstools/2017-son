CHAD le Clos en Cameron van der Burgh is van Suid-Afrika se voorste swemmers wat op die KwaZulu-Natal-swembyeenkoms by Kings Park in Durban in aksie gaan wees.Dié byeenkoms gaan van 16 tot 22 Desember plaasvind.Altesame 460 swemmers gaan sake uitspook  vir plekke in die finale span om Suid-Afrika op die Statebondspele  van 4 tot 15 April aan die Gold Coast in Australië te verteenwoordig. Le Clos sal sy plek in volgende jaar se kompetisie wil bespreek. Hy beoog om aan die 50 m-, 100 m- en 200 m- vlinderslag deel te neem.Die Olimpiese gouemedalje-wenner Van der Burgh gaan in die 50 m- en 100 m- borsslag in aksie wees. Ander aanspraakmakers sluit swemmers soos Douglas Erasmus in die 50 m- en 100 m-vryslag, asook die langafstand-swemmer Matthew Meyer (400 m- en 1 500 m-vryslag) in. Talentvolle jong swemmers soos Luca Holtzhausen (13), Luan Grobbelaar (15), Mariella Venter (17), Hanim Abrahams (15), Erin Gallagher (18) en Dune Coetzee (15) sal ook hul stempel wil afdruk.Die 20-jarige Tatjana Schoenmaker het onlangs die eerste SA swemmer geword wat ’n silwermedalje op die Wêreldspele vir studente in   Taipei gewen het. Schoenmaker spog met ’n persoonlike beste tyd van   2:24.61. Sy sal graag daardie tyd wil oortref wanneer sy die 50 m-, 100 m- en 200 m-borsslag sowel as die 200 m-vryslag   en die 200 m- individuele wisselslag aandurf.