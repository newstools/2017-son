WAT dink julle is die storie tussen Justin en Dêrra? Ek het nou al gehoor van sibling rivalry, maar julle weet tog Justin is onstabiel. Dié week sluit af met hom wat Amanda bel. Ons weet hoeka die enigste tyd as hy daai mal goose bel, issit om k*k te maak. Ons wag en kyk maar, maar ek wil net noem dat ek klaar excited is. Lesedi se hare is nou weer amper lank genoeg vir ’n korterige Toni Braxton Kimberly cut, maar sy sal moet leer om aandag te skenk aan ander se gevoelens. Ons het nou al herhaaldelik gevra dat sy en Jacob op vakansie moet gaan sodat ’n mens hulle kan verlang. Ons is vir eers ’n bietjie moeg van hulle.  Die departement van grafte het die bene en krale en ál Jacob se irriterende gemors uit sy jaart kom haal sodat hy ons met vrede kan laat – en daaroor is ek oneindig dankbaar. Vincent noem vroeër dié week vir Bonita ’n sleg, los vrou toe hy uitvind dis Xander se eie Daniel in die wiegie soos Moses van ouds.  Ek het my amper dié week nat ge-pee vir Langley. Hy sê nou ’n ding nes hy hom sien, maar toe kap Bonnie vir Justy terug. Die man probeer hartseer wees oor sy ongeskikte pa hom nie wil ken nie, maar Bonnie seg hom sleg terwyl hy lê. Sy’t glo vergeet hy’s afgeskryf en dat Langley hom nie wil erken as sy seun nie. Bonnie is erg rou as sy tyd het, maar ek het my gebreek vir die vrou met die illegitimate, los kindjie, julle. André probeer ’n brug bou tussen almal soos Kersvader. Hy vertel vir Vince dat Xander ’n goeie mens is en dat Bonnie nie regtig die grootste jintoe in Johannesburg is nie, maar Vince stop hom net daar, want Vince ken k*k as hy k*k hoor aankom. Hy is al deur te veel om nou na die man met die leggings ook nog te staan en luister. Hy kon nie eens daai doktor se boude gelukkig maak nie, maar hy deel nou life ad­vice uit? Nee, André. Beurt is beurt. Stel jy net die pampiere op soos jy gevra word. Los die ander goed vir die grootmense.  En gepraat van Alexa, dié wil nou gym toe gaan – tien dae vóór Krismis. Die gym is klaar so vol van die mense wat in November besluit het hulle soek nou opslag ’n summer body. Alexa, jy soek afleiding nadat Leggings jou afgesê het. Wat soek jy anyway met ’n man wat so versot is op stywe broeke dra? Daar kom niks bloed by daai man se voete uit nie, maar jy is min gespin. Jy is nie ’n dokter se gat nie.  Dit lyk of Charmaine se berk met die motorbike ’n blesser is en Netta en Hilda is kwaad daaroor. Dis maklik sy kind wat Kopano en daardie skinderbek waitress saam met hom op die foto’s gesien het, maar hulle voel hulle gaan dié storie met grootmense deel. Charmaine is volgende week op die oorlogspad oor niks. Ons wag maar, maar ek stel voor julle bly kalm dan skinder ons weer volgende jaar! Jip, julle lees reg, eers weer volgende jaar. Maar dan skinder ons mos sommer oor alles wat die Hillsiders die feestyd aangevang het.