HULLE wag steeds vir pres. Jacob Zuma en adj.pres. Cyril Ramaphosa om hul griefskrif te ontvang. Want die Khoi-Boesman Liberation Walkers het nie verniet langer as twee weke ge-suffer om die lang pad van Port Elizabeth na Pretoria te voet af te lê nie. In November het drie stappers in Khoi-drag die lang pad aangedurf om te baklei vir hul reg as eerste nasie van Suid-Afrika. Hulle het deur plekke soos Colchester, Paterson, Cook­house, Colesberg, Edenburg, Bloemfontein, Ventersburg en Parys gestap om by hul eindbestemming uit te kom. Oral langs die pad het die stappers ondersteuners ontmoet wat hulle bystaan. Gister het Christian Martin, Khoi-aktivis en ANC-LPW, opgevlieg Pretoria toe om dinge te probeer opwarm. “Ek is nie gelukkig oor hoe die stappers gehanteer word nie. Ek het Gwede Mantashe, sekretaris-generaal van die ANC, gekontak, maar hy’t nog nie teruggekom na my toe nie. “Daarna sal ek kyk of die president of adjunk die memorandum sal kan ontvang.”  Chief KhoiSan SA, een van die drie stappers, sê daar is vier eise op die memo: Chief SA sê: “Ons vat geen lifts nie. As iemand verby ons ry en dit aanbied, sal ons nee sê, want dis deel van die bewusmaking – om te stap.” Hy voeg by hulle oorleef darem op die Uniegebou se gronde danksy barmhartige Samaritane wat gereeld vir hulle kos en water aandra. “Ons sal hier kampeer totdat die president ons hoor.”