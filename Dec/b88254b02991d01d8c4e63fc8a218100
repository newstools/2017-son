ROMELU Lukaku het gister in ’n tweede wedstryd agtereenvolgens vir Manchester United ’n doel aangeteken. Hy het die Red Devils teen West Bromwich Al­bion op die wenpad help plaas. José Mourinho (bestuurder) se span het met 2-1 gewen nadat Jesse Lingard se dryfskoot later in die doelhok gedeflekteer is. United was met rustyd reeds stewig in die saal met die telling op 2-0. Hy het met dié oorwinning sy tweede posisie op die punteleer versterk. Maar United het in die tweede helfte erg gesweet, met die tuisspan wat al die druk uitgeoefen het. Die West Brom-veteraan Gareth Barry het die druk laat toeneem toe hy sukses behaal het. Mourinho het agterna gesê sy span het verdien om te wen. Hy het egter toegegee dat United onder geweldige druk was.