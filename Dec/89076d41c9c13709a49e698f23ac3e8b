HAAR panty was nog vol semen toe haar vriende by haar ouerhuis inbars om te sê dat sy verkrag is. Dít is die woorde van die ouma van ’n 12-jarige meisiekind wat laas Woensdag in Kalkfontein, Kuilsrivier, deur ’n uitlander verkrag is. Dit is boonop die tweede keer dat sy deur ’n buitelander verkrag word. Nou moet sy wéér retroviruswerende middels (ARV’s) gebruik. Hierdie keer is die meisie én haar tjommies eers behoorlik ge-groom deur elke keer geld en lekkergoed in die hand gedruk te word. Die verdagte het ’n kamer naby die meisie se ouerhuis gehuur, maar is nou op vrye voete. By Son se besoek aan die familie gister het die steeds verwarde meisie gewissel tussen lag en kwaad wees. Volgens die meisie het die verdagte haar en haar tjommies gereeld oorgenooi. Hulle sou dan movies op sy laptop kyk en games op sy tablet speel. Met lekkergoed as omkoopmiddel sou hy hulle dan een vir een bevoel, vertel die meisie. Tot daardie dag toe hy háár ­verkrag het. Sy vertel: “My tjommie het my geroep en gesê ek moet ’n R1 by Boetie kom haal. “Toe ek daar kom, het ek vir my chips gaan koop. “Ek is toe weer terug na Boetie se huis en my tjommie is hierdie keer winkel toe. Ek het daar vir haar gewag. “Terwyl ek vir haar gewag het, wou hy my broek aftrek. Hy het sonder ’n kondoom binne gebreek. “Ek het nee gesê, maar hy het gesê ek moet stilbly toe ek wou huil. “Hy het toe self my broek uitgetrek en toe syne. “Daarna het hy sy ding in my gedruk.” Die kind se woedende ouma het aan Son vertel haar dogter en hul ander vriende het op haar kleindogter afgekom terwyl sy nog kaal was. Die ouma vertel: “Hulle het rasend hier aangekom en gesê daar het nou ’n lelike ding gebeur. “Toe ons daar kom, het hy in sy kar weggejaag. “Ons het my kleindogter toe onmiddellik polisiestasie toe geneem. “By die hospitaal het ek die semen aan haar pikswart panty gesien.” Dawn Roode, ’n gemeenskapsleier het aan Son gesê die meeste jong slagoffers word eers deur hul verkragter ge-groom. Sy waarsku ouers om waaksaam te wees teen hierdie euwel. Roode sê: “Dit is evil grooming waarmee hulle besig is. “Dit begin met lekkers en chips, en daarna volg die drukkies. “Self vaders doen dit met hul dogters en stiefpa’s met hul stiefdogters. “Die meeste van hierdie voorvalle gebeur met ons kwesbare kinders wat in armoede lewe.” Sers. Noloyiso Rwexana, ’n polisiewoordvoerder, het bevestig die polisie ondersoek ’n saak van verkragting. Rwexana sê daar is in dié stadium nog geen arrestasie uitgevoer nie.