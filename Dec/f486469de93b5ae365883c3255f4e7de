DIE lewe wag vir niemand, lees ek Maandag die nota op iemand se kantoordeur. En daardie woorde sit dadelik my gedagtes op loop.  Dit laat dink my aan hoe ’n mens dikwels te bang is om ’n kans in die lewe te vat. Talle verskonings kan hiervoor aangevoer word, maar die vernaamste is miskien omdat ons weet ’n waagstuk kan met mislukkings gepaard gaan en nie almal van ons weet hoe om dit te hanteer nie.  Om daardie rede verkies ons dan liewer om ’n geleentheid deur ons vingers te laat glip as om uit ons gemaksone te beweeg. Ek weet van mense wat op hul sterfbed berou gehad het oor iets wat hulle in die fleur van hul lewe wou aanpak, maar nooit daarby uitgekom het nie.  Soms laat jy ook toe dat ander mense jou beïnvloed met negatiewe praatjies. Dis waarom dit so belangrik is om jou vriende reg te kies en net positiewe mense in jou lewe toe te laat. Dat ’n produk wat soos ’n blaartjie lyk, ’n volwassene en ’n kind se hoes kan verlig, is iets wat ek nooit sou glo as ek dit nie self op die proef gestel het nie.  Ek is seker outyds, maar oor die algemeen is ek skepties wanneer dit by goed kom wat ek van geen kant af ken nie. Veral as my gesondheid dalk daaronder kan ly. Ek hou by die bekende handelsmerke.  Dit was winter en die griep en verkoue het vanuit alle windrigtings op my en my gesin toegeslaan. Die gewone kombinasie van Med-Lemon en Disprin het nie meer gewerk nie. Die hoesstroop wat ons al vir jare gebruik, was meteens so flou soos ’n Springbokrugbyspan in ’n wedstryd teen die All Blacks.  Dit het gevoel asof die hoes by die dag erger word. En aan griepinspuitings het ek my mos nog nooit gesteur nie. Toe iemand by die werk ’n pakkie in my hand stop en sê ek moet dit probeer, het ek hom snaaks aangekyk.  Ek het die pakkie oopgemaak en wou dit dadelik vir hom teruggee. “Wat moet ek met dié blare maak?” het ek gevra. “Hoe drink ek dit?” Hy het hardop gelag en geantwoord: “Dit is Ivyfilm. Dit word nie gedrink nie. Jy sit dit net op jou tong en dit smelt weg.” Steeds onseker het ek daardie aand besluit om ’n kans te vat. Wat het ek in elk geval gehad om te verloor? My gehoes het die mense om my afgeskrik en as hierdie produk ’n verskil kon maak, hoekom dit nie probeer nie? Tot my verbasing het ek die volgende oggend beter gevoel. Ek het gemakliker asem gehaal. Voor werk het ek weer daarvan op my tong gesit om te kyk watter uitwerking dit gaan hê. Ek dink ek is klaar met die tradisionele hoesstroop. Ek het iets nuuts gevind wat ek aan my vriende en familie sal bekendstel.  Miskien sal hulle ook aan die begin skepties wees, maar die spreekwoord lui mos: “Wie nie waag nie, wen nie.”