DIANE Kruger se nuutste movie waarin sy gespeel het, het haar vreeslik erg depressief gemaak. Page Six berig tydens die verfilming van In the Fade het sy selfs begin rook. Sy vertolk die rol van ’n Duitse ma wat haar man en vyfjarige kind in ’n neo-Nazi-terroriste-bomaanval verloor. “Ek het 7 pond (sowat 3 kg) verloor. Ek het gevoel asof ek in verdriet verdrink, verdrink in die grys water en verdrink in die storie. Ek het begin rook,” het sy in ’n vraag-en-antwoord-sessie gesê. Diane het bygevoeg: “Verdriet is ’n vreemde ding en ek het ’n groot verantwoordelikheid gehad om die waarheid uit te vind en om die mense te eer met wie dit gebeur het.” Die aktrise sê om die navorsing te doen en om die rolprent te maak, het haar “lewe vir ewig verander”.