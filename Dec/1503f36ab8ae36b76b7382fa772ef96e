ED SHEERAN het twee jaar gelede van sy foon ontslae geraak. Eonline.com berig die sanger het op Instagram sy besluit aangekondig om ’n break van sy foon, email en sosiale media te neem “om deur die wêreld te reis en alles te sien” wat hy gemis het nadat hy die laaste vyf jaar die lewe “deur ’n skerm” beleef het. Dit het so ’n impak op hom gemaak, hy’t vir twee jaar foonloos geleef. Hy het sy oorspronklike boodskap weer met sy Instagram followers gedeel met die onderskrif “twee jaar sedert ek my foon gelos het”. Hy het vroeër op The Ellen DeGeneres Show gesê hy’t sy foon gelos as ’n Nuwejaarsvoorneme om sy stres te verlig. “Ek het ’n iPad gekoop en net van email af gewerk. Dis soveel minder stres.”