DIE saak teen die veroordeelde moordenaar Jonathan Zeeland van Helenvale is gister in die Baaise hooggeregshof weer uitgestel. Zeeland (38) is vroeër skuldig bevind aan die moord op Angus Jordaan op 4 Junie 2016. Kort voor vonnisoplegging het Zeeland sy lawyer, Richard Crompton, ge-fire. Adv. Deon Erasmus het die saak oorgeneem. Aanhouding Erasmus het gister aan regter Schoeman gesê Zeeland het hom ingelig oor ’n getuie wat hy oor die meriete van die saak wil roep. Volgens Erasmus is dié getuie tans in aanhouding. Hy het gesê hy moet nog met die getuie konsulteer. Erasmus het ook aan Schoeman gesê hy wag nog op ’n deel van die hofrekord wat volgende week beskikbaar sal wees. Schoeman het die saak tot 31 Januarie uitgestel. 