COPS van Muizenberg het op ’n onwettige vuurwapen en koeëls in Vil­lage Heights in Muizenberg afgekom. Volgens kapt. FC van Wyk, ’n polisiewoordvoerder, was lede besig met ’n operasie toe hulle inligting oor onwettige aktiwiteite en handel in dwelms ontvang het. “Verdagtes het skielik op die cops begin skiet. Hulle het teruggeskiet en die mense het gevlug. Padgee “Die gebied is deurgesoek en die lede het op ’n 9 mm-CZ-pistool, ’n magasyn en agt patrone afgekom.” Volgens Van Wyk moes die polisie padgee toe daar weer op hulle geskiet is. “Hulle het inligting ontvang dat ’n 21-jarige man van Village Heights met ’n koeëlwond na ’n hospitaal geneem is. “Hy is in die skouer en nek gewond en is onder polisiebewaking.” Geen polisielede is in die voorval beseer nie.