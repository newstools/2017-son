GRONDBESETTERS wat vir hulle blyplekke op munisipale grond in Wells Estate en Motherwell in die Baai opgerig het, sal vir die skade aan hul eiendom vergoed word. Dít volg nadat hul informele strukture afgebreek is. Dié omstrede mosie is ter tafel gelê deur die ANC-raadslid Rory Riordan en gesekondeer deur die United Front se Mkhuseli Ntsila. Die voorstel is Donderdag tydens die Nelson Mandelabaai-munisipaliteit se laaste raadsvergadering van die jaar goedgekeur.  Athol Trollip, burgemeester, het op dieselfde vergadering ’n mosie van wantroue in hom oorleef. –News24