Liewe Antie Mona Ek weet Antie gaan my nou oor die kole haal, maar ek en iemand anders het nie gevra vir die ding waarby ons be­trokke geraak het nie. Hy is getroud en ons het al baie kere intiem verkeer. Nou is ons lief vir mekaar. Ek is in ’n verhouding, maar het nie gevoelens vir die man nie. Daar is geen kommuni­kasie tussen ons nie. Ek en my skelmpie kan oor alles gesels en ons het ’n baie goeie verstandhouding. Ons is baie in mekaar se teenwoordigheid. Hy weet hoe om ’n vrou soos ’n dame te laat voel. Die gevoel tussen ons is wederkerig, ­Antie. – Anoniem So, ag jy jou ’n ­dame terwyl jy jou boyfriend verneuk en met ’n ander vrou se man slaap? Liefie, as dié optrede ’n dame van jou maak, wil dié Antie op haar ouderdom weet wat ’n jintoe dan is ... Hoekom los jy nie jou ou as julle nie eens in sign lan­guage kan kommunikeer nie? Niks justify wat jy aanvang nie, want jy saai trane in ’n ander vrou se lewe. Onthou, karma het deesdae haar eie bitch franchise. So, moenie sê ek het jou nie gewaarsku nie! Die wiel gaan liederlik vir jou draai.