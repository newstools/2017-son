AS DIT kom by aantrek om mense te impress, is Rihanna een van die celebs wat voor in die koor is. Die 29-jarige R&B-sangeres het weer die oë laat rek – dié keer met Gucci Resort-sokkies, wat $1 300 (R17 738) kos. Sy het wit sheer stockings met bling-tastic crystal inter­locking G’s aangehad. Die hitmaker van The Rude­ Boy het verder ’n swart satynrok met skinny spaghetti straps gedra. Sy het dit afgerond met ’n sporty swart-en-rooi baadjie met motifs van perde oor haar skouers. RiRi was ook dié week in Bridgetown, Barbados, waar ’n straat na haar genoem is. Sy het in die Karibiese Eilande grootgeword. – Daily Mail