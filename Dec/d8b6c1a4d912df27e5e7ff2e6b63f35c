DIT wil nou voorkom asof SA Rugby (Saru) straks eers in die nuwe jaar ’n aankondiging gaan maak oor die toekoms van Allister Coetzee as die Springbok-afrigter. Saru het wel Woensdag in die Moederstad vergader om Toetie se vertonings as Bok-breier te bespreek. Volgens ingeligte bronne sal die SA rugbybase eers tot Januarie wag om ’n finale besluit oor die Bok-afrigter te neem. Intussen het Rassie Erasmus reeds sy pos as Saru se direkteur van rugby opgeneem.