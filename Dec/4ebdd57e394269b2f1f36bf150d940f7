VOLGENS Pantone is die kleur vir die nuwe jaar ultraviolet.  Die kleur, wat ons maar as pers ken, kommunikeer oorspronklikheid en visioenêre denke wat ons na die toekoms wys. Ultraviolet is dus daar om te inspireer. Hulle wei ook uit dat musikale ikone soos Prince, David Bowie en Jimi Hendrix die skakerings van ultraviolet op die voorgrond van Westerse popkultuur gebring het as persoonlike uitdrukkings van individualiteit. Gepraat van skakerings – daar is sekerlik een waarvan almal hou. En dié kleur kan jy van die winter na die somer dra. Mag die kleur jou dus inspirasie gee vir wat ook al jy in 2018 wil doen!