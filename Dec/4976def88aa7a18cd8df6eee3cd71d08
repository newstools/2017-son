DIE polisie doen opnuut ’n beroep op strandgangers en swembad-besoekers om nie sterk drank te drink voordat hulle gaan swem nie. Dié waarskuwing kom ná verskeie verdrinkings. Luidens ’n polisieverslag het vyf mense op Oukersdag na die Kariegamond in Kenton-on-Sea afgesit. ’n Man het toe in die see vermis geraak nadat hy en nóg ’n man omstreeks 16:00 gaan swem het. Onbekend Die Nasionale Seereddingsinstituut (NSRI) en polisieduikers se hulp is ontbied. Hulle het die lyk later uit die water gehaal. Die Baaise man was sowat 26 jaar oud. Hy was glo in Kenton on Sea as kontrakwerker, maar sy besonderhede is in hierdie stadium nog onbekend. ’n Geregtelike doodsondersoek gaan gedoen word.  Die vroue se lyke is ontdek en hul naasbestaandes is van hul verdrinking ingelig. ’n Geregtelike doodsondersoek gaan ook in dié verband gedoen word. Intussen is ’n soekgeselskap by Qolora by Sea uitgestuur nadat ’n 12-jarige seun vermis geraak het.  Die seun se ouers en familielede soek in samewerking met die polisie se honde-eenheid na hom.  Die seun is laas gesien toe hy rustig geswem het. Hy het egter witweg verdwyn nadat ’n brander hom getref het.  Luidens die verslag is polisieteenwoordigheid op strande in Oos-Londen, Port Alfred en Port St. Johns verskerp. Die polisie probeer ouers onder meer inlig om hul kinders dop te hou terwyl hulle swem. Hulle waarsku volwassenes ook oor die gevaar wanneer hulle onder die invloed van sterk drank gaan swem. 