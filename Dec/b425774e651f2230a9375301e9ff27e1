HY IS deur die mond geskiet, maar hy lewe nog. Die provinsiale bendetaakspan ondersoek ’n saak van poging tot moord nadat ’n 38-jarige man geskiet is in Helenvale in die Baaise noordelike gebiede. “Daar word beweer die 38-jarige man het Dinsdag 22:00 buite ’n huis in Voi­sinweg gestaan toe hy deur die verdagte genader is.  “ ’n Man het ’n skoot afgevuur en toe die slagoffer by die huis inhardloop, het hy aanhou skote afvuur. Die slagoffer het ’n skietwond in die kakebeen opgedoen.” ’n Verdagte is ondervra, maar later vrygelaat omdat daar geen verbintenis met die saak is nie.