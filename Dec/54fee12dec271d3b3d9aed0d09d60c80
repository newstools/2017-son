COPS van Mitchells Plain het op twee vuurwapens beslag gelê ná ’n jaagtog te voet. Volgens kapt. FC van Wyk, ’n polisiewoordvoerder, was polisielede besig met patrollie in Garciastraat in Tafelsig. “Hulle het twee verdagtes gesien. Toe die twee die polisie gewaar, het hulle begin hardloop. Afgekom “Die lede is te voet agterna en een van die verdagtes het ’n vuurwapen in ’n posbus op ’n erf gesit en oor die draad gespring. “Hulle het op ’n Luger Parabellum 9 mm, twee magasyne en 30 patrone afgekom.” Van Wyk sê die tweede verdagte het ’n Arminius .38 Spe­cial-rewolwer met ses patrone laat val en weggehardloop. Niemand is gearresteer nie, maar die saak word ondersoek.