’N POLISIEKONSTABEL het gister saam met een van twee medebeskuldigdes vlugtig in die Baaise landdroshof verskyn. Konst. Walter Francis en Samuel Gallant word betrek by die moord op ’n staats­getuie. Ál drie verskyn vandag weer, wanneer ’n datum bepaal sal word waarop hulle aansoek om borgtog mag doen. Francis se lawyer, Braam Greyling, het versoek dat hy in die Mountweg-polisieselle aangehou word. Dis omdat die St. Albans-gevangenis te gevaarlik sal wees vir hom, wat ’n cop is. Die drie word aangekla van die moord op Alex Ferreira (28) en die onwettige besit van ’n vuurwapen en ammunisie. Verhoor Ferreira, wat tien maande gelede doodgeskiet is, sou as ’n artikel 204-getuie getuig het. Dit was in ’n saak van ’n bendeverwante moord waarin Francis se vuurwapen na ­bewering gebruik is. Dié moordsaak moet nog in die Baaise hooggeregshof verhoor word. Die beskuldigdes daarin is Enzorich Kroates (22) en ­Clement Kogana (29). Ferreira het Kroates en Kogana in Oktober 2014 ’n lift gegee toe hulle na bewering ’n hit op Denton Rademeyer (24) uitgevoer het. Francis was in daardie stadium ’n lid van die die Humewood-misdaadvoorkomingseenheid. Hy het na bewering sy amptelike vuurwapen en verskeie patrone vir die hit verskaf.