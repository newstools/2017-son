DIS die tyd om te oorvreet. Dit is nie vreemd om mince pies vir ontbyt te eet nie, wyn vóór middagete te drink nie, en die eettafels te sien blom nie.  Jy is geneig om in die feestyd dinge te oordoen met ’n oorvloed van kos, vriende en vrye tyd. Dis geen wonder ’n mens voel ’n bietjie oorvreet ná die vakansie nie. Daar is darem ’n paar tips om jou te help om terug te bons ná al die maaltye, drankies en gepeusel. Gedane sake het geen keer:  “New dawn, new day.” Dit baat nie jy dink die hele tyd aan daai boks Quality Street-lekkers wat jy geëet het of daai bottel champagne wat jy met brunch ge-polish het nie. Wat verby is, is verby. Begin jou jaar vars met ’n nuwe visie vir ’n gebalanseerde daaglikse roetine. Navorsing toon om jouself die hele tyd te straf oor die verlede, is nie effektief nie. Deur jou dag te begin met ’n eenvoudige mantra soos “vandag is ’n nuwe begin”, kan behulpsaam wees. Begin jou oggende met beweging:  Oefening help om die voel-goed chemical – serotonin – te aktiveer.  Nie net reguleer dit jou luim nie, maar dit laat jou gelukkiger voel en dit kan jou lei om gesonder keuses maak. Gaan vir ’n lekker stappie. Kry vars lug en laat daai bene beweeg.