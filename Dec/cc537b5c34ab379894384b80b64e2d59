ONDERRIG is die kragtigste wapen wat jy kan gebruik om die wêreld te verander. Só het oudpres. Nelson Mandela gesê. Dit lyk egter asof die Oos-Kaapse onderwys­departement (OKOD) hom nie juis daaraan steur om sy mandaat – om aan leerders onderrig te verskaf – ten uitvoer te bring nie.  Dié week is bekend gemaak die Oos-Kaap het die hoogste syfers van ongeletterdheid onder die jeug in Suid-Afrika. Altesame 15 biblioteke in die provinsie staan gesluit.  Wat erger is, is dat die OKOD sy infrastruktuurbegroting met R85 miljoene onderbestee het vir die eerste ses maande van die huidige boekjaar.  Dit is dus geen verrassing dat die Oos-Kaap jaarliks aan die agterspeen suig wanneer dit kom by die uitslae van die nasionale matriekeindeksamen nie.   Dis tyd dat koppe rol en mense aangestel word wat ernstig is oor gehalte-onderrig.  .