SO AMPER was Hugh Jackman James Bond. Page Six berig die akteur kon egter nie die “ongelooflike en crazy” storielyne in die franchise verstaan nie. Die 49-jarige akteur vertel aan Variety hy is een keer gebel vir die rol van die Britse agent 007, maar hy kon eenvoudig nie die scripts verstaan nie. “Ek het amper net begin met X-Men 2 en ’n oproep het van my agent gekom om te vra of ek in Bond sal belang stel,” sê hy. Hugh het bygevoeg: “Ek het net in daardie stadium gevoel die scripts het net so ongelooflik en crazy geraak en ek het gevoel dit moet grit­tier en werkliker raak.” Die aantreklike akteur onthou ook hoe sy agent vir hom gesê het hy “het nie ’n sê” in die script nie en dat “hy net moet op-sign”.