DIE Stad Kaapstad het gister besluit om nie die drie senior beamptes te skors wat by ’n korrupsiesaak betrek is nie. Son het vroeër berig ’n onafhanklike komitee is aangestel om die stadsbestuurder, Achmat Ebrahim, die kommissaris van vervoer en stedelike ontwikkeling, Melissa Whitehead, en Craig Kesson, uitvoerende direkteur in die kantoor van die burgemeester, te ondersoek. Dit het gevolg ná bewerings van wanbestuur en korrupsie in die departement van vervoer wat Whitehead en Ebrahim glo met die hulp van die Kaapse mayor, Patricia de Lille, onder die mat wou invee. Speaker Kesson, die fluitjieblaser wat die beweerde wanbestuur en korrupsie van R43 miljoen onder De Lille se aandag gebring het, beweer De Lille het gesê “om dit te laat verdwyn”. Dirk Smit, die speaker, het bevestig die raad het gister op ’n spesiale vergadering beslis die drie gaan nie geskors word nie. Smit het gesê: “Ons laat dié saak nou oor aan die onafhanklike ondersoeker en vra alle betrokke partye om die proses te respekteer en die ondersoek sy gang te laat gaan.” 