ADELE Rooi (41) van Pella, Noord-Kaap, het skaars ’n kans gekry om die goue burgemeestersketting om haar nek te hang, toe rol haar kop. Sy’s op 23 November in Springbok as mayor van die enorme Namakwa-distriksmunisipaliteit (NDM) verkies. Voor haar is die amp beklee deur Bentley Vass, wat intussen verkies is tot provinsiale ANC-ondervoorsitter.  Rooi het op 25 November amptelik in haar pos begin. Drie dae later is sy van haar pos onthef toe die Noord-Kaapse provinsiale uitvoerende komitee (PUK) die uitvoerende streekkomitee (USK) van Namakwaland ontbind het. Die woelinge in Namakwaland word veroorsaak deur die twee ANC-faksies – Sylvin en Zamdesh. Kommentaar Zamdesh is ten gunste van Cyril Ramaphosa. Oor Rooi se line-up Zuma-gesind is, is sy summier deur die PUK uit haar pos onthef. Dit het onmin – maar by sommige ook vreugde – veroorsaak. Zamani Saul, nuwe Noord-Kaapse ANC-voorsitter en Zamdesh-faksieleier, wou nie kommentaar lewer oor Rooi se posisie nie. Nico Jano van die Kaapse Onafhanklike Kieserskongres (Koko) sê die ANC se binnegevegte en faksievorming is sleg vir dienslewering.  Intussen juig Stanley Peterson van die Khoisan Revolusieparty oor die rusie en sê: “Ons steun die ontbinding van die USK en haar (Rooi se) afdanking as burgemeester. Skuiwe “Die Sylvin-faksie wil strategiese poste deurdruk voor die Desember-konferensie.” Weens dié skuiwe het die NDM nou nie ’n permanente munisipale bestuurder nie. Nadat Chris Fortuin se kontrak verval het, werk hy op ’n maandelikse basis in dié pos. Hy sê: “Die mayor het nie bedank soos in die sosiale media berig word nie. Sy bly aan totdat sy bedank of die raad ’n ander besluit neem.” Rooi wou niks sê oor haar “recall” nie, maar sê sy is steeds in haar kantoor.