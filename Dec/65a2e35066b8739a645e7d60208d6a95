’N VOORMALIGE onnie van die Hugenote Hoërskool in Wellington, Magiel Gouws (38), se vonnisverrigtinge is Maandag weer in die Paarlse streekhof uitgestel nadat hy reeds in Julie vanjaar skuldig bevind is aan verkragting en onsedelike aanranding van ’n seun by die skool. Gouws is oorspronklik van Pearly Beach naby Gansbaai. Een van die voorvalle het in 2011 gedurende skooltyd plaasgevind met ’n seun in gr. 11. Die ander voorvalle met twee seuns het by sy huis tydens privaat lesse in 2016 gebeur. Behandeling Gouws het na bewering die seuns tot orale seks gedwing en geld en geskenke gegee om hul stilswye te koop. Een van die seuns het egter sy ma alles vertel en hulle is polisie toe.  Die seuns kry steeds sielkundige behandeling. Die saak van die seun by die skool is Maandag weer uitgestel vir ’n gepaste vonnis tot 13 Februarie. Hy verskyn ook op 15 Januarie in die hof vir die voorvalle wat by sy huis plaasgevind het.  Gouws bly in aanhouding.