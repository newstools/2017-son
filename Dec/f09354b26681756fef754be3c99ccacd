DIE brandweerman wat na bewering sy voormalige baas en dié se vrou katswink geslaan het omdat hy glo die vrou se “p**s wou lek”, kon nie Dinsdag in die hof verskyn nie omdat hy in die hospitaal is. Die man is glo in sy huis aangerand kort nadat hy die couple flou geslaan het.  Maar die vrou sê die beskuldigings op Facebook dat die egpaar vir die aanval verantwoordelik is, is onwaar. “My dogter en haar man het hom by sy huis gaan konfronteer. “Wat ook al daar gebeur het, het niks met my te doen nie. “Ek het ’n klag teen hom gelê en hy moet dieselfde doen teen wie ook al hom gebliksem het,” sê sy. Foto’s van die man in sy hospitaalbed word wyd in die sosiale media versprei. Verskoning Die verdagte het glo via Messenger aan ’n vriendin erken dat hy die egpaar aangerand het en drank vir sy gedrag geblameer. Hy sê in die boodskappe hy weet nie hoe om verskoning te vra nie en is in ’n toestand om enigiets te doen wat sy mind net van die aanranding kan wegvat. Hy beweer ook een van sy kollegas het dalk sy dop ge-spike en oorweeg selfmoord omdat hy homself nie kan vergewe vir sy optrede nie. Hy het aan sy vriendin vertel hulle het hom in sy huis met stokke kom aanrand totdat hy uitge-pass het. Die aanranders het eers gevlug toe sy seun hom te hulp gesnel het.  Hy het sy vriendin gevra om vir hom te bid omdat hy dit gaan nodig hê. Volgens kapt. Cyril Dicks, ’n polisiewoordvoerder, het die man nie ’n klag aanhangig gemaak nie.