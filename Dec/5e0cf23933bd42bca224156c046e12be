’N STUK koek en ’n glas melk vir ontbyt. Dít is hoe ’n wewenaar sy verjaardag gevier het, berig You. Maar dis nie net enige wewenaar nie. Die 113-jarige Spanjaard Francisco Núñez Olivera hou die rekord vir die wêreld se oudste man. Olivera skryf sy lang lewe toe aan “goeie gene”. En dis duidelik om te sien waarvan hy praat, want sy jonger siblings is 93 en 95 jaar oud. Hoewel sy seuns al gesterf het, is sy dogters, Maria Antonia (82) en Milagros (78), ook nog in die land van die lewendes. Hulle sien na hul pa om.  Olivera is ’n afgetrede boer en veteraan uit Spanje se koloniale Rif-oorlog van die 1920’s in Marokko.