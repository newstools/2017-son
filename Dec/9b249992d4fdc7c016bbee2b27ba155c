JA-NEE, ons is mos nou besig met daai veldtog genaamd 16 dae van aktivisme teen geweld teen vroue en kinders.  Maar toe moet ons in elk geval, soos elke week, van ’n vrou in Ceres lees wat bebloed geslaan is.  Gelukkig het twee helde, Elquin Lee Persent en Gerhard van Eeden, haar krete gehoor en haar te hulp gesnel deur die twee bliksems plat te duik. Dinge kon baie egter gewees het. En net onder daai artikel, toe lees ons van ’n 27-jarige vrou wat in Tulbagh verkrag is. Ja, sy het boom gerook, maar nie gevra om verkrag te word nie, of hoe?  En wie kan die kinder­lykies vergeet? Ons provinsie het mos dié jaar dié record laat spat, met meer as 70 kinders wat tot dusver in 2017 vermoor is.  En in die feestyd doen mense mos weer vieslike goed met ander mense. Wanneer gaan ons as gemeenskappe opstaan teen dié verwoesting?  Ja, 16 dae se aktivisme klink edel, maar ons moet dit eintlik 24/7, 365 dae van die jaar toepas …