AKA het probleme met die belastinggaarder. City Press berig hy skuld die Suid-Afrikaanse Inkomstediens (Sars) minstens R2 miljoen. Dít luidens regsdokumente wat deur die rapper (regte naam Kiernan Forbes) ingehandig is. Sy voormalige bestuurder Ra­phael Benza sleep hom hof toe en beweer die rapper skuld sy record company, Vth Season, minstens R650 000.  Die “All Eyes on Me”-rapper moes dié geld al in November betaal het. Hulle het in Julie geskik, maar AKA kon nie by die ooreenkoms hou nie oor hy die belastinggaarder skuld. Benza se prokureurs het nou ’n aansoek ingedien weens min­agting van die hof en demand dat AKA die geld betaal. “Ons was laks oor die betaling weens uitdagings met cashflow en Sars, maar ons kan nie onbepaald wag nie. Ons wil so gou as moontlik klaarmaak.” AKA se prokureur, Oupa Baloyi, voer aan AKA kon weens sy finansiële probleme nie saamwerk nie. Baloyi blameer verder vir Benza daarvoor dat AKA Sars R2 miljoen in boetes skuld. “Benza het dié stand van sake geskep. As deel van sy verpligtinge as bestuurder was dit sy verantwoordelikheid om AKA oor alle finansiële en belastingsake in te lig ...”