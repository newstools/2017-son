COPS in die Baai ondersoek ’n moordsaak nadat ’n man gisteroggend helder oordag koelbloedig in Kleinskool in die Northerns doodgeskiet is.  Kapt. Johan Rheeder, ’n polisiewoordvoerder, het gesê die oorledene (59) was op pad winkel toe met sy dogtertjie (4), toe ’n man hulle nader. Gesterf Volgens Rheeder is ’n skoot afgevuur wat die oorledene in die kop getref het.  Hy het op die toneel gesterf. Sy dogter is ongedeerd. Rheeder sê die skieter het ná die voorval in ’n taxi gespring en weggekom. Volgens hom is die motief vir die moord in dié stadium nog onbekend. 