’N VERMEENDE rapist moes vir sy lewe vlug nadat hy na bewering ’n sewejarige meisie verkrag het. Die 52-jarige man van Tafelsig in Mitchells Plain het Vrydagmiddag in die local gemeenskapsaal gaan skuil waar die cops hom later kom arresteer het. Meer as 500 mense het sy bloed gesoek, maar die hekke van die saal is gou toegesluit om die woedende skare buite te hou. Toe die mense hom nie in die hande kon kry nie, het hulle die victim se ma dik gemoer oor die ma nooit haar kindjie wou glo toe sy haar vertel het die uncle vat aan haar nie. Volgens ooggetuies het die ou die meisie saam met hom laat stap om ’n bier te gaan koop. Hy is toe terug met die kind na haar ouerhuis in Dassenbergstraat, Tafelsig, waar sy verkrag is. Volgens inwoners is die vermeende verkragter se broer en sy vrou huurders in die kind se ma se huis. ’n Betroubare bron sê die verdagte is geestelik versteurd. Joanie Fredericks, die voorsitter van die ­Mitchells Plain Crisis ­Forum (MPCF), sê dit gee hom nie die reg om te rape nie. “Te veel verkragters speel daai kaart. Ek het ’n dogter wat geestelik gestremd is en dis iets wat onder beheer gehou kan word. Ek glo nie dat ’n hospitaal iemand wat so siek is huis toe sal stuur nie.” Fredericks sê die skare het demand dat die man aan hulle oorhandig word sodat hulle die reg in eie hande kon neem.  “Dit was chaos!  “Die gemeenskap wou sy bloed hê. Hulle wou nie hê die polisie moet hom wegvat nie. Die gemeenskap het klippe gegooi en tyres gebrand en die polisie het stun grenades en ­rubberkoeëls geskiet.” Fredericks sê sy is baie teleurgesteld omdat die gemeenskap baiekeer van ­dinge weet, maar nie met die waarheid uitkom nie. “Daarom wil ek ’n beroep op elke inwoner doen om uit te praat as jy iets weet.  “Die MPCF sal in die vakansietyd mense inlig oor sulke dinge – watter tekens om voor uit te kyk en hoe om misdaad te rapporteer.” Sers. Noloyiso Rwexana, ’n polisiewoordvoerder, ­bevestig die voorval en sê die verdagte verskyn vandag in die Mitchells Plain-landdroshof op aanklag van verkragting.