SOOS wat prins Harry en Meghan Markle se troureëlings voortgaan, het Cardi B vinnig gespring en haar dienste aangebied. Page Six berig die rapper het met die Britse Capital XTRA-radiostasie gesels en sy wil by die troue optree. Sy sal dit sommer gratis doen. “Hoekom sal jy hulle charge?” vra die 25-jarige “Bodak Yellow”-rapper. Sy voeg by: “Ek sal dit net dóén. Sien, dis soos: ‘Oh, snap. Het jy al vir ’n toekomstige koning perform?’ ” Cardi gaan dan voort om haar liefde vir die paartjie, wat in Mei sal trou, te openbaar: “Ek is ’n fan van hul hele storie.  “Ek is ’n fan daarvan dat mense nog by die tradisie van royal kingdoms en ál daai dinge hou. Dit gebeur nie in Ame­rika nie.”