CARA Frew se musiek kan beskryf word as pop vocals met African-geïnspireerde beats en ritmes. Dié sangeres en songwriter wat in Suid-Afrika gebore is, woon in Los Angeles. Cara werk tans saam met Neil Ormandy aan haar debuut-album, wat volgende maand uitkom. Haar single “Free” het pas verskyn. Die mooie sangeres het vroeër saam met die Amerikaanse DJ SNBRN gewerk. Cara het by die Berklee School of Music en die Malie Kelly Vocal Academy in Suid-Afrika gestudeer. In Suid-Afrika het sy met Black Coffee aan die song “I’ll find You’’ ge-collaborate. Dit was in 2015 op Black Coffee se eerste album. Kapenaars kan haar nou op 18 Desember in die Bellville-burgersentrum sien waar sy sal optree. Ander kunstenaars wat optree, is Bianca Wood en Don Vino Prins en die deure maak 18:30 oop. As jy kaartjies voor die tyd koop, kos dit R75 en R100 die aand by die deur.