PRES. Donald Trump vier ’n “baie spesiale” Hanukkah in die Wit Huis nadat hy Jerusalem as Israel se hoofstad erken en so heftige kritiek en botsings ontlok het. Trump sê hy dink aan “die liefde wat oral oor Israel is en alles oor Jerusalem gaan”. Sy besluit oor Jerusalem steek die meeste ander lande dwars in die krop. Maar in die Wit Huis kry Trump net applous en dank. Die Ortodokse rabbi Meir Soloveichik sê: “Vir die eerste keer sedert die stigting van die staat Israel het ’n Amerikaanse president dapper erken wat ons nog altyd verklaar het – dat Jerusalem Israel se hoofstad is.” – AP