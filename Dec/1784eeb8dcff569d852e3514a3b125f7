DIE rapper 50 Cent het so lekker perform dat hy DJ-toerusting van byna R14 000 gebreek het. Page Six berig die rapper het Saterdagaand 15 songs in Miami se Ora-nagklub gesing. Maar toe Fiddy van ’n speaker tot op ’n VIP-tafel en bo-op die DJ booth spring, het hy op die mixer beland. Dis gelukkig vinnig vervang en die show het voort­gegaan. Die rapper het aangebied om vir die duur toerusting te betaal, maar die eienaar van die club, Ryan van Milligen, het dit van die hand gewys. “Die gebreekte mixer was elke penny werd. Hy is welkom om terug te kom en kan enige tyd op ons DJ-toerusting spring.”