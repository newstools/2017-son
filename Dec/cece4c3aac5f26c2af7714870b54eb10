EISH! Nou is daar nog iets om dié tyd van die jaar oor te worry. En julle weet nou al seker hoe ek oor die feestyd voel. Want dis eintlik vreestyd. Nevermind die slagting op ons paaie. En die geld wat ons spend wat ons nie eintlik het nie. En die family fights. Want die mense by MasterDrive South Africa herinner my net so mooi in my inbox dat Desember ook mos lekker hijack-maand is. En dat jy moet pasop. Moet byvoorbeeld nie in jou driveway stop nie, want dan staan jy heeltemal stil. En dís wanneer die f*kk*rs jou vang. So staan in die straat en wag dat jou hek heeltemal oopgaan en dan woerts jy in. En waar jy kan, moenie by intersections heeltemal tot stilstand kom nie. En by shopping centres, is jy ook nie veilig nie. So kry vir jou ’n parking space met ’n muur agter, dan reverse jy in sodat jou kar se gat muur toe wys. Nou kan jy jou shopping in die boot laai met die muur agter jou sodat jy nie van agter uitgevang word nie. Eugene Herbert, die MD van MasterDrive, sê ook practice ­makes perfect, want jou kinders is tien teen een saam met jou. So jy moet die arme bliksems leer waar om te sit en ook sommer ’n keyword gee. As jy die keyword uitroep, moet hulle kan uit-scramble soos spesmag-soldate sodat die f*kk*rs jou kar vat, maar nie hulle nie. Sorry, dis die realiteit of jy dit nou wil weet of nie ... Die ding waaroor hierdie lessie gaan, is om oë in die agterkant van jou kop te hê en omtrent 24/7 super wakker en hyper alert te wees oor wat om jou aangaan. En dan slaap jy glad nie in die nagte nie en ruk die hond elke nou en dan uit frustrasie. Dan word jy in Februarie wakker, oormoeg, oorvreet en bankrot. Klink amper erger as om ge-hijack te word ...