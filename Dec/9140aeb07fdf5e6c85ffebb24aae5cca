METRORAIL se arme pendelaars was Donderdag weer gestrand – dié keer by die Parow-treinstasie. Die treine in albei rigtings was laat. Dít is volgens Ground­Up. Metrorail se eie statistieke toon baie min Kaapstad-treine is eintlik betyds en minstens 40% van geskeduleerde treine ry glád nie. In sy MyLine-koerantjie wat op stasies uitgereik word, berig Metrorail dat in die week van 30 November tot 6 Desember net 14% van die treine op die sentrale lyn soggens betyds was en net een uit drie treine saans. Die sentrale lyn hardloop van Kaapstad tot Kapteinsklip, Khayelitsha, Chris Hani en ­Sarepta. – GroundUp