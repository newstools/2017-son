PRES. Jacob Zuma het gasheer gespeel vir sy laaste galadinee as ANC-leier en die wie’s wie van die sakewêreld was daar, berig News24. Zuma, vergesel van sy vrou Thobeka, het langs adj.pres. Cyril Ramaphosa en Sdumo Dlamini, Cosatu-hoof, gesit. Ander eters was die presidentskandidaat Nkosazana Dlamini-Zuma, wat die sakeman Patrice Motsepe en sy vrou, Precious, omhels het. Die egpaar het by Motsepe se suster en Ramaphosa se vrou, Tshepo, gestaan. Jeff Radebe, minister in die presidensie, was ook in die omtes. Daar word beweer Motsepe het by die Mangaung-konferensie R500 000 gehoes. Hy het vanjaar weer ’n sitplek naby Zuma gekry. – News24