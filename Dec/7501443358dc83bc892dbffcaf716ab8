'N VROU van Houtbaai word ondersoek ná die polisie Saterdagaand 'n daggalaboratorium in haar huis ontdek het.  Die polisie het reageer op 'n klag van moontlike oortreding en op die laboratorium afgekom terwyl hulle die kwessie ondersoek het. Die polisie het afgekom op toerusting om dagga droog te maak, vier groot sakke vol dagga en 20 daggaplante.  Die waarde van die dagga moet nog vasgestel word. Die vrou, in haar 40's, is gekontak en versoek om terug te keer na haar huis, maar sy het geweier.  Die jong familielid, wat die polisie oor die oortreding gekontak het, is nie gearresteer nie. Sy kon nie met die polisie se ontdekking verbind word nie. 