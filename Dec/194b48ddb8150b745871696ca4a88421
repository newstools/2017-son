INTERNET-SURFERS in Amerika wat vir Krismis regmaak, is dronkgeslaan deur die jongste gier – onderstebo Kers­bome wat tot soveel as $1 000 (sowat R13 730) kos. Twitter-gebruikers gons oor dié vreemde fake Kersbome by winkels soos Home Depot en Walmart wat aspris ontwerp is om só te lyk. Kenners sê egter onderstebo Krismisbome bestaan al vir eeue in Slawiese lande soos Pole. ’n Denneboom wat daar onderstebo van die dak af hang, het godsdienstige simboliek. – UPI