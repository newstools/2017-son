MENSE wat dink hulle kan die jaar “hoog eindig” deur middel van drugs, moet weer dink. Die polisie in die Wes-Kaap gaan hulle en die merts vasvat. Dit was duidelik toe die cops van Operation Combat vier verdagtes Donderdag in Cloetesville, Stellenbosch, op dwelmverwante klagte gearresteer het. Lt.kol. Andrè Traut, ’n polisiewoordvoerder, het gesê die polisie staan by hul vaste voorneme om dié provinsie skoon van drugs te kry. Die vier verdagtes, wat aangehou word, is 29, 42, 43 en 47 jaar oud.  Daar is ook beslag gelê op ’n verskeidenheid van dwelms, waaronder dagga, Mandrax en tik. Die verdagtes sal binnekort in die hof verskyn. 