Besorgde Wellingtonner skryf: Hier is ’n man wat kom van ’n ander provinsie en as jy hom groet, noem hy jou “Yster”. En kan hy nou vir jou mense om sy pinkie draai. Hy word maklik geglo, want selfs leiersfigure ondersteun hom. Ons is ’n paar jong mense in die dorp wat gegrief is oor hoe hy verskillende kerkgroepe se jeuggroepe betrek en geld maak tot sy eie voordeel.  Ons probeer nou vasstel waarom hy by die bediening van ’n bekende leier in die dorp weg is. Sien, die man beweeg interkerklik rond en maak op verskeie maniere geld. Hy het onlangs vreeslik mense begin opskryf vir polisse en ver­sekering.  Die mense het begin ontdek die versekering vir motorkarre werk nie en polisse word sommer van een na ’n ander versekeraar oorgedra – dit alles vir kommissie. Sommige kliënte is ontevrede en weier om dinge so te doen. Ons wat ook eenmaal lede van sy vriendekring was, kon hom net nie hanteer nie, want jy kan hom niks leen nie en hy trek dit deur sy agterent. Wat verder teleurstellend is, is dat die werklose, getroude, arrogante man vir ’n vale met drie kinders donasies soek en gemeenskapdiens doen en geld maak uit jong mense. Tronke word ook bedien. Nou wil ons vra: Hoe kan die mense regkom as daar só te werk gegaan word? Wellingtonners, julle moet ver­sigtig wees!