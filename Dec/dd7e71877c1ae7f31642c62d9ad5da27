’N INTERNASIONALE navorsingsprogram waaraan Suid-Afrika deelgeneem het, skets ’n donker prentjie oor wat in die skole hier aangaan. Agt uit tien gr. 4’s in Suid-Afrika kan basies nie lees nie, luidens die Progress in International Reading Literacy Study. Meer as 12 000 gr. 4- leerders in SA is in 2016 getoets. Die Centre for Evaluation and Assessment van die Universiteit van Pretoria het die program plaaslik gehanteer. Daar is bevind 78% van die gr. 4’s in die land verstaan nie wat hulle lees nie. Inkomstes SA het boonop laaste gekom met lees uit 50 lande. Die program is gedoen meestal onder lande met hoë inkomstes, maar daar was ook lande met medium inkomstes, soos Chili, Iran en Marokko. SA is vrek agter. Net 4% van die kinders in dié graad in Amerika kan nie lees nie en net 3% in Engeland. Iran staan op 35% en in Chili is dit net 13%. En die situasie het die laaste paar jaar vererger. In die 2011-program was die syfer 77%. Gender Navorsing toon daar was ’n opswaai in lees tussen 2006 en 2011, maar dit stagneer daarna tot 2016. En die SA gender gap is die tweede hoogste ter wêreld.  Meisies het baie beter gevaar met lees as seuns. In gr. 4 was meisies deur die bank ’n jaar voor seuns in terme van lees. Net in Saoedi-Arabië was die gender gap hoër. En die navorsing laat dit lyk asof seuns tussen 2011 en 2016 nog slegter gevaar het.