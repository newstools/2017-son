’N BAAISE man verskyn vandag in die landdroshof nadat hy glo sy girlfriend geskiet het.  Kapt. André Beetge, ’n polisiewoordvoerder, sê die 27-jarige verdagte is Sondag gearresteer op ’n klag van poging tot moord.  Dít volg nadat die man Saterdag glo sy 32-jarige girlfriend in albei bene en haar heup geskiet het.  “Die slagoffer en die verdagte was in ’n verhouding en daar word vermoed die voorval hou verband met domestic violence. Die motief vir die aanval word egter steeds ondersoek.” Beetge sê die man is onlangs uit die St. Albans-gevangenis vrygelaat nadat hy betrek is by verskeie gewelddadige klagte soos rooftogte en motorkapings sedert 2009.  “Die meeste van die sake teen hom is teruggetrek en van die sake dien steeds voor die hof.”