JADA Pinkett Smith gaan nie by 2018 se Golden Globes wees nie. Eonline.com berig Jada het haar mond uitgespoel nadat een van die suksesvolste komedies van die jaar, Girls Trip, nie benoem is nie. Die film se breakout-ster, Tiffany Haddish, is ook nie benoem nie. “Ek het soveel om te sê oor hoekom Tiffany Haddish nie vir ’n Globe benoem is nie, maar ek sal nie,” twiet sy eers. Later laat sy hoor: “Eintlik, ek sal ... Hier gaan ek ...” Sy voeg by: “Ek is nie ontstel oor Tiffany Haddish of Girls Trip, wat nie benoem is nie. “Ek is ontmoedig dat die Hollywood Foreign Press/Golden Globes nie eens die movie gaan kyk het nie. “Girls Trip was hierdie somereen van die mees suksesvolle films en Tiffs was loshande die snaaksste mens op die skerm in 2017, en ons kon nie die oë op die film of ’n press conference kry nie.”