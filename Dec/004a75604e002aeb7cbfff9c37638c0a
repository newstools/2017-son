MORTIMER Saunders het vir oulaas diéjaar in die Kaapse hooggeregshof verskyn. Die vermeende verkragter en killer van Courtney Pieters (3) het Vrydag heel ontspanne voorgekom. Saunders was geklee in ’n gestreepte gholf-T-hemp en het oogkontak met die mense in die galery vermy. Hy staan tereg op twee aanklagte van verkragting, asook ontvoering en moord. Die staat het gesê hy is reg om met die verhoor voort te gaan, maar Saunders se lawyer, adv. Morné Calitz, het gesê twee aspekte is nog uitstaande. “Die staat het die beeldmateriaal beskikbaar gemaak van waar Saunders glo Courtney se liggaam ge-dump het. Daar is wel twee ander kwessies waaroor ek nog duidelikheid moet kry.” Courtney se lyk is in Mei in Bofors-singel in die Epping-nywerheidsgebied gevind. Sy is op 4 Mei as vermis aangemeld en 10 dae later is haar lyk gevind. Saunders het by Courtney se ouerhuis geloseer en hy is jare lank vriende met haar pa. Die hofgalery was stampvol vriende en familielede van Courtney se ouers wat die familie ondersteun het. Die saak is vir nog ’n voorverhoor tot 23 Februarie uitgestel. 