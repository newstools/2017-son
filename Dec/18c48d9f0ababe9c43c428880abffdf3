’N NARE Krismisboks wag moontlik op pendelaars ... ’n strike van Woensdag af. As die staking voortgaan, sal dit ’n dubbele slag vir pendelaars wees nadat Golden Arrow Woensdag ’n styging in prys van buskaartjies aangekondig het. Met al die vandalisme wat treine in Kaapstad later maak, is dít nie die nuus wat pendelaars wil hoor nie. Die Passasierspooragentskap van Suid-Afrika (Prasa) is gevra om veiligheid op treine reg te ruk en geskorste treindrywers weer te laat werk. Die United National Transport Union (Untu) het gister ’n dispuut ingesit dat veiligheid binne 48 ure op treine herstel moet en die geskorste drivers weer in diens geneem word, of ’n staking begin Woensdag. Steve Harris, hoofsekretaris van Untu, sê Prasa moet teen Maandag antwoord. “As hulle nie luister nie, strike ons van Woensdag af.” Dít volg nadat treindrywers Woensdag geweier het om op die gevaarlike sentrale lyn tussen Khayelitsha en Kaapstad te ry. Die drivers het gesê hulle sal op ander lyne ry. Volgens die drivers werk nie al die spore nie en die wisselaars is weg. Nakom Die werkers sê dis gevaarliker as voorheen om te ry. Harris sê ’n grief is deur Untu ingestel omdat Prasa nie die veiligheidsmaatreëls nakom nie. “Die Rail Safety Regulator (RSR) laat Suid-Afrika in die steek en laat toe dat Prasa onder dié gevaarlike omstandighede voortgaan. “Dis net ’n kwessie van tyd voordat onskuldige mense sterf.” Volgens Harris is hul lede so getraumatiseerd deur die voortdurende gevaar. Untu het in Maart ’n aansoek in die Wes-Kaapse hooggeregshof ingedien om Prasa te dwing om veiliger werksomstandighede vir sy werkers daar te stel. Op 4 Desember het Untu saam met nog unies, Fedusa, Hospersa en die PSA, na die parlement ge-march en ’n memorandum oorhandig. Hulle het gevra dat die militêre polisie gedurende die feestyd op treine help. Volgens Riana Scott, woordvoerder van Metrorail, het Prasa besluit om die skorsing op te hef en met Untu te praat.