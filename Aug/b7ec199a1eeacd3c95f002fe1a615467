BUSHBUCKRIDGE. – ’n ­Laerskoolonderwyseres is hier in dié dorpie in Mpumalanga voor haar leerlinge doodgeskiet. Volgens kol. Motsholi Bhembe, ’n polisiewoordvoerder, sou die skool net begin het toe haar man die skoolhoof gevra het of hy gou sy vrou kan sien. Sy het klas gegee vir graad 2-leerlinge. Die hoof wou eers nie, maar die man het aangedring hy sou nie lank wees nie. Volgens Bhembe het van die kinders buite die klas gewag. Die 40-jarige man het sy 30-jarige vrou genader en een skoot na haar geskiet. Sy het weggehardloop en hy het nog twee skote gevuur en gevlug. – News24