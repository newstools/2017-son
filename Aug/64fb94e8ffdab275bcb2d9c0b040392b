VERMEENDE gangsters het petrol in &rsquo;n man se keel afgegooi, &rsquo;n sak oor sy kop getrek en hom aan die brand gesteek.D&iacute;t was die lot van Harry Ficks (60), wat Vrydagoggend weens sy erge brandwonde in die Tygerberg-hospitaal gesterf het.Volgens Una Karriem (31), &rsquo;n familielid, het die voorval verlede Donderdagaand in Churchhillstraat in Delft by &rsquo;n vermeende suikerhuis waar bendes uithang, gebeur.&rsquo;n Ontstelde Karriem s&ecirc;: &ldquo;My oom het by my pa se huis gesit en later oorgegaan na waar hy bly.&ldquo;Hy het gekla oor sy bene en dat hy moeg is. Hy wou gaan rus.&ldquo;Hy het in die rusbank gaan sit en net daar aan die slaap geraak.&rdquo;Karriem s&ecirc; haar oom het onwetend op die gangsters se drugs op die bank gaan sit.&ldquo;Die gangsters het hul drugs kom soek en kon dit nie kry nie. Hulle wou by die ou k&ecirc;rel weet waar dit is, maar hy het nie geweet nie.&ldquo;Toe gooi hulle petrol in my oom se keel af en trek &rsquo;n sak oor sy kop.&ldquo;Daarna het hulle hom aan die brand gesteek. Sy hare was van sy kop afgebrand en sy ooglede was toe gebrand.&ldquo;Hy was vanaf sy kop tot by sy middellyf gebrand. &ldquo;Die bank waarop hy gesit het, het ook gebrand. Die mense het hom toe netso met bank en al uit die huis gedra. &ldquo;Toe die paramedici op die toneel kom, het hulle gesukkel om die rook uit sy longe te kry.&ldquo;As hy sy mond oopgemaak het, het daar net rook uitgekom.&rdquo;Volgens Karriem het die outjie wat by die betrokke huis woon, glo winkel toe gegaan en toe hy terugkom die vlamme gesien.Die polisie het &rsquo;n moorddossier aangel&ecirc;, maar niemand is nog gearresteer nie.