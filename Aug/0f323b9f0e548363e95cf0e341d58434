ROBERTSON. – Senior burgers is die afgelope ­Sondag deur ’n mannekoor, die Golden Bells, verras. Die seniors was salig onbewus van die spesiale geleentheid wat vir hulle beplan is. Die koor het dit goedgedink om ’n kerkdiens by die tehuis Matwa in die Nquebela-woonbuurt te hou. Hier is ’n Skriflesing van bemoediging en koorsang aan die bejaardes opgedra. Oorstelp Die hoogtepunt van die dag was toe die koorlede heerlike verversings aan die mense uitgedeel het. Volgens die koorleier, Aghulus Minnaar, was die inwoners oorstelp van vreugde en het elke oomblik terdeë geniet. Die koor het ’n projek om leemtes in hul ­gemeenskap te identifiseer en te help met ­opheffing. Mense en besighede wat graag ’n bydrae wil maak, kan Minnaar by 071 262 8558 bel.