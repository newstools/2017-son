Bekommerd van die Oos-Kaap skryf: Wat gaan van die Nelson Mandelabaai-metro word as die koalisieregering moontlik tot &rsquo;n val kom? En dit in net meer as &rsquo;n jaar aan bewind.Ek vrees die twispunte tussen Athol Trollip, die burgemeester, en die onderburgemeester, Mongameli Bobani, gaan moontlik nooit uitgesorteer word nie.Die DA, UDM, ACDP en Cope regeer saam in die Nelson Mandelabaai.En noudat daar planne beraam word om Bobani, &rsquo;n UDM-raadslid, met &rsquo;n mosie van wantroue uit te werk, blyk dit van die koalisievennote steun nie die DA in di&eacute; opsig nie.Dis veral die ACDP wat duidelik gemaak het hy sal nie ten gunste van so &rsquo;n mosie stem nie.En met die UDM wat Trollip van rassisme beskuldig en die mayor wat s&ecirc; hy raak al gewoond daaraan dat di&eacute; party sy karakter probeer afbreek, glo ek nie die verhoudings kan herstel word nie.Dit speel natuurlik ook so heeltemal in die hande van die ANC. Ek glo die ANC-raadslede lek hul lippe af om die koalisie te sien val en dan te try om weer die Metro oor te neem.As daar nie &rsquo;n meerderheid in die raad is nie, gaan dit onmoontlik wees om die meeste resolusies deur te voer. Dan sal die munisipaliteit beslis nie vooruitgang maak nie en dis die inwoners wat daar&shy;onder sal ly.