CASTER Semenya gaan vanaand op die w&ecirc;reldbyeenkoms in Londen probeer om die 1 500 m vir die eerste keer in haar loopbaan te wen.Die 26-jarige Olimpiese gouemedaljewenner in die 800 m het Saterdagaand haar staal in die 1 500 m gewys toe sy vir vanaand se eindronde op indrukwekkende wyse gekwalifiseer het. Die wedloop gaan 22:50 Suid-Afrikaanse tyd plaasvind.Semenya het &rsquo;n tyd van 4 minute en 03.80 sek. in die halfeindronde gehardloop. Sy het baie gemaklik gelyk en gaan vanaand in &rsquo;n interessante stryd teen Genzebe Dibaba (4:05.33) van Ethiopi&euml; en Faith Kipyegon (4:03.54) van Kenia gewikkel wees. Kipyegon het laas jaar die goue medalje in die 1 500 m op die Olimpiese Spele in Rio gewen, terwyl Didaba die verdedigende w&ecirc;reldkampioen is.Semenya het oor haar aanslag op die 1 500 m ges&ecirc;: &ldquo;Die halfeindrondes was great. &ldquo;Dit het alles gegaan om net die eindstryd veilig te haal. Ek is baie gelukkig oor hoe sake verloop het.&ldquo;Ek dink die weersomstandighede was gunstig. Dit voel hier min of meer dieselfde soos ons winterseisoen by die huis.&rdquo;Semena het ges&ecirc; sy gaan nou net soveel moontlik rus sodat sy op haar beste vir die eindronde kan wees.&ldquo;Die belangrike ding is net om uit te gaan en om dit te geniet. &ldquo;Die moontlikheid van &rsquo;n na&shy;sionale rekord is beslis iets wat binne bereik is. Dit sal beslis &rsquo;n groot bonus wees,&rdquo; het sy vol vertroue bygevoeg.