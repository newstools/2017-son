DIE Springbokke het hul Kampioenskapsreeks gister in die Nelson Mandelabaai-stadion afgeskop en &rsquo;n oorwinning met 37-15 oor Argentini&euml; behaal.Allister Coetzee, die Springbok-breier, het presies gekry waarvoor hy vra het. Die Bokke het uitstekend begin en vier drie&euml; aangeteken. Elton Jantjies, losskakel, kon ook nie vir beter gevra het nie en kon met sewe skoppe slaag. Die Bokke het van meet af gewys hulle is lus vir hardloop. Dit was egter Jantjies se skopvoet wat die eerste punte behaal het. Dit het wel eers in die 20ste minuut gekom. Al het die Bokke op die aanval goed gelyk, was dit die Poemas wat die eerste drie aangeteken het. Argentini&euml; se skrumskakel, Mart&iacute;n Landajo, het &rsquo;n pragdrie afgerond om die telling na 6-5 op te stoot. Nicol&aacute;s S&aacute;nchez het sy kans verbrou om die voorsprong te neem. Daarna het die Bokke terug geslaan met Courtnall Skosan, wat onder die pale gaan druk het om die Bokke se voorsprong te vergroot. Jantjies het sy kant gebring vir die ekstra punte. Die rustydtelling was 13-5. N&aacute; die rustyd het Argentini&euml; weer eerste punte ingeoes met &rsquo;n strafskop deur S&aacute;nchez. Jantjies het egter kort daarna met sy derde strafskop geslaag. Die Bokke het op die aanval gebly en n&aacute; goeie druk het Raymond Rhule, vleuel, die Poemas se verdediging verbygesteek vir &rsquo;n tweede Bok-drie. Jantjies het ook die ekstra twee punte bygevoeg met sy tweede doelskop van die stryd.Die Poemas het ook nooit oophou aanval nie. Die vleuel Emiliano Boffelli het hul tweede drie aangeteken. Die drie is verdoel deur Juan Mart&iacute;n Hern&aacute;ndez, wat die telling na 23-15 opgestoot het met 20 minute speeltyd oor. Die Bokke het egter te veel in die tenk gehad. Hulle het weer op die aanval gegaan en nadat die Argentyne weer met &rsquo;n groot poging gekom het om die Bokke uit te hou, het Siya Kolisi die derde drie gedruk. Met vyf minute speeltyd oor het Pieter-Steph du Toit die Bokke se vierde drie gedruk. Puntemakers: SUID-AFRIKA &ndash; drie&euml;: Courtnall Skosan, Raymond Rhule, Siya Kolisi, Pieter-Steph du Toit; doelskoppe: Elton Jantjies (4); strafskoppe: Jantjies (3). ARGENTINI&Euml; &ndash; drie&euml;: Mart&iacute;n Landajo, Emiliano Boffelli; doelskop: Juan Mart&iacute;n Hern&aacute;ndez;&nbsp;strafskop: Nicolas Sanchez