BESMETTE bloed – insluitend bloedmonsters wat besmet is met dwelm-weerstandige TB – is verlede week uitgegooi op die vloer in die voorportaal van die Nasionale Gesondheidslaboratorium tydens ’n strike in die Baai. The Herald berig dit het aan die lig gekom nadat die National Education, Health and Allied Workers’ Union (Nehawu) laat verlede week ’n einde gebring het aan die strike ná die ondertekening van ’n settle­ment agreement. Die area waar die bloed gemors is, moes deur senior tegnici skoongemaak en ontsmet word om te voorkom dat ander mense infeksies opdoen. Prof. Shabir Madhi, waarnemende CEO van die gesondheidslaboratorium, sê senior tegnici en die patoloog het die gemors skoongemaak en die area ontsmet. “As ons genoegsame bewyse bymekaar kan maak, sal dissiplinêre stappe teen die oortreders geneem word.” Madhi sê die toetsuitslae van pasiënte sal nie geraak word nie. Dít omdat die materiaal wat gebruik is in die voorportaal-aanval reeds geprosesseer was en die monsters in elk geval weggegooi moes word. Intussen sê Zola Saphetha, Nehawu se sekretaris-generaal, die strike is afgelas. Volgens Sapheta is die settlement ’n oorwinning vir die werkers. Dít nadat die betrokke partye ooreengekom het op ’n salarisverhoging van 7.3%, effektief vanaf 1 April. Saphetha voeg by dat daar ook ooreengekom is dat die laboratorium self verantwoordelik sal wees vir sy tuin-, skoonmaak- en sekuriteitsdienste met ingang 1 September. “Ons by Nehawu is tevrede met die uitslag van die staking,” het Saphetha gesê.