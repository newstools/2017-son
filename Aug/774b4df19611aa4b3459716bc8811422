NOG twee verdagtes is vir die moord op die ses maande oue baba Zahnia Woodward aangekeer.Sers. Leon Fortuin, &rsquo;n polisiewoordvoerder, het bevestig dat twee vroue op 21 Julie vir die moord op Zahnia gearresteer is.Volgens Fortuin is Mariam Johnson (59) en Simonay Kindo (27) nou as medepligtiges aan moord aangekla. Hulle het gister vlugtig in die Simonstad-landdroshof verskyn.Di&eacute; twee sal weer op 8 Augustus vir &rsquo;n formele aansoek om borgtog in die hof verskyn.Hulle word verbind met die skok-moord op Zahnia verlede jaar in Ocean View.Die twee vroue het glo die motor wat in die drive-by shooting gebruik is, weggesteek.Zahnia se pa, Bradley Robyn (24), is ook in die voorval gewond en het met Zahnia hospitaal toe gejaag.Larry Johnson, Christopher September, Taswill Kriel en Morne May face klagte van moord. Die vier mans se voorverhoor sal op 25 Augustus in die Kaapse hooggeregshof begin.