&lsquo;DIT sal &rsquo;n goeie ding wees as my span in die toekoms liewer wegbly uit uitspeelwedstryde.&rdquo;S&oacute; kla &rsquo;n omgekrapte Stormer-ondersteuner Maandagoggend in die trein op pad werk toe. &ldquo;Hoekom die spelers elke keer oor dieselfde hekkie gly, weet ek nie. Dis amper soos &rsquo;n donkie wat sy kop twee keer teen dieselfde paal stamp. Dieselfde ding het laas jaar gebeur. &ldquo;Dit wil voorkom of die oomblik te groot was vir die spelers en hulle nie mooi geweet het wat hulle te doen staan nie.&rdquo;Aan die uitdrukking op die ou se gesig kon ek sien hy is diep teleurgesteld. Het hy dalk &rsquo;n groot bedrag op di&eacute; wedstryd verwed? Moet ek jammer voel vir hom?Ek onthou sy opgewondenheid en optimisme in die aanloop tot di&eacute; belangrike kragmeting. Hy&rsquo;t vas geglo die Kapenaars sou die Chiefs met die kous oor die kop terug Nieu-Seeland toe stuur. Hy het gemeen die Stormers sou hul oortuigende oorwinning van vroe&euml;r in die seisoen herhaal.Helaas was &rsquo;n sege Siya Kolisi en sy troepe nie beskore nie.&ldquo;Om so na aan &rsquo;n oorwinning te kom, maar die woema te makeer om die uitklophou te plant, is &rsquo;n bitter, bitter pil,&rdquo; sak hy af. &ldquo;Dit was so naby, en tog ook so ver. As die Stormers net van hul kanse gebruik gemaak het ...&rdquo;Ek probeer hom moed inpraat. &ldquo;Moe&shy;nie te streng met jouself wees nie, man. Die Stormers het goed gespeel.&ldquo;Ten minste het hulle tot in die kwarteindronde gevorder. Daar kon net een wenner wees.&rdquo; Met vuur in sy o&euml; gluur hy my aan. &ldquo;Jy kan gerus jou bek hou,&rdquo; maak hy my stil. &ldquo;Julle Blou Bulle is s&oacute; vrot, julle het glad teen die Kings verloor.&ldquo;Jy weet so goed soos ek dit baat niks om op jou tuisveld in &rsquo;n kwarteind te speel en voor jou eie mense te verloor nie.&rdquo;Sjoe, as ek enigsins getwyfel het, het sy houding dit bevestig:Daar was beslis geld betrokke.Ek blaas die aftog, want ek kan sien die gesprek is besig om in &rsquo;n onderonsie te ontaard. En daarvoor het ek nie nou lus nie.Kyk, in die belang van SA rugby sou ek graag wou sien dat die Stormers die wa deur die drif trek. Hulle het vroe&euml;r in die jaar met die Chiefs afgereken en daar was g&rsquo;n rede hoekom hulle dit nie weer kon doen nie. Ons Superrugby-spanne kry juis so gereeld slae teen Nieu-Seelandse opponente as ons Doer Anderkant speel.Voor wie se deur moet di&eacute; nederlaag gel&ecirc; word? Die afrigter, die kaptein of die hele span? Dis moeilik om te s&ecirc;, maar as die Stormers nie uit hul foute van die verlede gaan leer nie, sal hulle maar tevrede moet wees om (nes ons nasionale krieketspan) as chokers gebrandmerk te word.Soos dit vir my lyk, dink die Stormers hulle het klaar die beker gewen as hulle die Bulle ore aangesit het. Dis presies hoe Liverpool voel n&aacute; &rsquo;n oorwinning oor Manchester United.