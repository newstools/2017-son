CIC Julius Malema #EFFTurns4 https://t.co/H4WOw8d4EUDIE ANC-kamerade stry en baklei soos honde oor een kaal been &ndash; salig onbewus van wat rondom die politieke kryt gebeur. Die ANC vergeet hy&rsquo;s nie die enigste party in die wedloop na die Uniegebou nie. Hy vergeet die laaste munisipale verkiesing het gewys die klein politieke brakkies se byt is erger as hul blaf... Die EFF van Julius Sello Malema het gewys &rsquo;n party met 6% van die kiesers se ondersteuning is eintlik die ongekroonde politieke wenner. Kyk gerus in Tshwane, Nelson Mandelabaai en Johannesburg hoe swaai die stert die hond! Terwyl baie politieke kenners hul geld wed op die DA se Mmusi Maimane of die ANC se Cyril Ramaphosa, moet die EFF nie afgeskryf word nie. Wat gaan gebeur wanneer n&oacute;g die ANC n&oacute;g die DA die verlangde 50%-plus by die stembus haal? Onthou, die commander-in-chief van die rooi overalls is passievol en idealisties om die ware Nommer Een van die land te word. Juju sal glad nie omgee om slim politieke skuiwe te maak nie. Hy&rsquo;t al bewys watter strateeg hy is.Gaan vra die DA maar. Luister hoe huil pres. Jacob Zuma steeds oor die metro&rsquo;s wat die ANC onder sy leiding verloor het. En ek is seker hy het op sy eertydse jeugliga-leier gereken om hom die verlore metro&rsquo;s te help inpalm.Die EFF is net vier jaar oud. Hy is Mzansi se politieke baba wat nie met die badwater uitgegooi kan word nie ... Die rooi party bemark homself as die tuiste vir die swart jeug wat in die ANC uitgesluit voel. Juju maak populistiese stellings en word deur baie beje&euml;n as &rsquo;n politieke profeet wat deur die ANC misken is. Vir die EFF is Juju &rsquo;n gesogte handelsmerk, &rsquo;n dapper leier wat nie bang is om sy stellings en aksies in &rsquo;n hof te verdedig nie. Juju is &rsquo;n massa-trekpleister en crowd pleaser. Dis by die EFF wat die DA geleer het om die howe te nader as die parlement hom versaak. Dis by hom wat die DA geleer het om uit die parlement te stap wanneer die oneerbare pres. Zuma gesig kom wys en parlement&ecirc;re vrae systap.Wie kan dus nog redeneer die EFF is nie &rsquo;n mag om mee rekening te hou? Anders as Jeremy Cronin, adjunkminister van openbare werke en gewese adjunkhoofsekretaris van die Suid-Afrikaanse Kommuniste Party (SAKP), glo ek daar&rsquo;s &rsquo;n groot poel intelligente mense in die EFF te vinde. Gaan steek maar kers op by Floyd Shivambu, Dali Tambo en andere. Die intelligente mense in die EFF gaan steeds daar wees l&aacute;nk nadat Cronin en die Nkandla crooner hul handskoene opgehang het. Hoe s&ecirc; die mense oor die grootte van &rsquo;n hond? &ldquo;It&rsquo;s not the size of the dog in the fight that matters, it&rsquo;s the fight in the dog.&rdquo; Is dit nog veilig om te s&ecirc; Cyril Ramaphosa gaan die septer in die ANC en in die Uniegebou swaai?Is daar steeds goedgelowiges wat glo &rsquo;n predikant moet di&eacute; land lei? Wie onthou nog vir DF Malan? Kyk waar het hy ons gebring! Dis hoog tyd vir die dofkoppe om ernstig te besin. Die politieke ghoeroes in my sfeer meen 2019 se algemene verkiesing sal nie &rsquo;n home run vir Mzansi se twee grootste partye beteken nie. Die EFF met sy populistiese retoriek van grondonteiening, vaandeldraers van die nalatenskap van Solomon Mahlangu, en die ware charteriste (so meen die ghoeroes), gaan beslis die ANC en DA &rsquo;n opdraande stryd gee. En, laat ek dit beklemtoon, Juju met sy rooi overalls is dalk nie Mzansi se politieke messias nie, maar &rsquo;n profeet is Juju gewis. Onthou, Juju het nog laas week verkondig die EFF kan sy steun tot 50% vermeerder. Kom ons wag tot 2019 wanneer onse Mzansi-koninkryk afskeid neem van Nommer Een en die wedloop voltooi is om eerbare leiers te kies.