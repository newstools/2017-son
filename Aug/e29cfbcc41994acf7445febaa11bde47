TREINPENDELAARS kan hulle maar staal vir nog minstens twee jaar van oorvol treine en vertragings. Die treinbase het di&eacute; skokaankondiging Dinsdag voor die staande komitee oor vervoer en openbare werke in die Wes-Kaap gedoen. Lede van die komitee het die spoorvervoer-afvaardiging veral gepeper met vrae oor die veiligheid van treine en pendelaars.&ldquo;Wat my veral bekommer, is hoe baie mense buite die treine hang,&rdquo; het Nceba Hinana, voorsitter van die komitee, ges&ecirc;.Richard Walker, streek&shy;bestuurder van Metrorail, s&ecirc;: &ldquo;Misdaad kring uit na die spoornetwerk en dit het &rsquo;n groot impak op die diens. Daar was die afgelope jaar &rsquo;n aansienlike toename in diefstal van ons bates.&rdquo;Metrorail kort 88 volledige treine om &rsquo;n normale diens te lewer. Sedert Oktober 2015 het die maatskappy reeds 101 treinwaens verloor. Dit het gelei tot korter treine en kansellasies.Daar is planne in plek om oor die volgende twee jaar die getal treine vanaf die huidige 61 te vermeerder tot die 88 wat benodig word.Walker s&ecirc; &rsquo;n gesamentlike benadering van alle rolspelers is nodig om spoormisdaad hok te slaan.Cameron Dugmore van die ANC s&ecirc;: &ldquo;Ons stem saam dat Metrorail fail en ons moet dit saam die hoof bied.&rdquo;Metrorail s&ecirc; hy ontken nie sy eie skuld nie, maar vra die verskillende staatsagentskappe om met hom saam te werk om &rsquo;n beter treindiens te bewerkstellig.&ldquo;Ons wil ook weet waarom treine 01:00 brand. Dit kan nie weens vertragings wees nie, want die trein was nie laat nie,&rdquo; s&ecirc; Walker.Metrorail het erken hy kommunikeer nie genoeg met sy pendelaars nie.Ricardo McKenzie van die DA wou weet watter strategie in plek gestel is om dit te verbeter.Hierop het Metrorail geantwoord dat dit onmoontlik is om te reageer op elke individuele pendelaar, maar dat die liggaam aktief is in die sosiale media, op die GoMetro app en die SMS-stelsel waarvoor pendelaars gratis kan registreer.Walker het aan die komitee ges&ecirc; hy ry self trein en dit is vir hom ook frustrerend om by &rsquo;n stasie te kom waar die elektroniese bord byvoorbeeld stukkend is.&ldquo;Een &shy;rede vir die oorvol treine is dat mense in die eerste trein klim wat hulle sien. Dit is omdat hulle nie weet of daar nog een gaan kom en wanneer dit gaan gebeur nie.&rdquo;Metrorail is tans ook besig om sy treinskedule te hersien en hoop om op 1 September &rsquo;n hersiene skedule in werking te stel.Dugmore s&ecirc; die probleem is groter as Metrorail en hy is nie oortuig die huidige planne is genoeg nie.Hy het ook voorgestel dat Metrorail weer voor die komitee verskyn met n&oacute;g inligting oor sy omkeerstrategie en dat pendelaars en ander rolspelers ook deel van die gesprek vorm.Donald Grant, provinsiale minister van vervoer, s&ecirc; hy is meer bekommerd oor wat gedoen word om m&ocirc;re, volgende week en volgende maand &rsquo;n beter diens te verseker.