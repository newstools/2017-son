DIT sal wees soos om ’n “kernbom na die land te gooi” as daar ten gunste van die mosie van wantroue in pres. Jacob Zuma gestem word, het Jackson Mthembu, die ANC-hoofsweep Vrydag gesê. Hy het aan verslaggewers by die parlement gesê: “Die verwydering van die president sal rampspoedige gevolge inhou wat net ’n negatiewe impak op die mense van Suid-Afrika kan hê.” Hy sê dit sal maak dat die hele kabinet bedank en die regering tot ’n val kom. Hy sê dit sal langdurige ramifikasies, politieke onbestendigheid en ekonomiese onsekerheid tot gevolg hê. – News24