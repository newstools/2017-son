’N BRITSE man het sy splinter­nuwe Ferrari F430 Scuderia laas Donderdag afgeskryf – ’n uur nadat hy die spogwa aangeskaf het. Die polisie van Suid-Yorkshire het op Twitter bekend gemaak die ongeluk het op die M1-snelweg gebeur. Die bestuurder het beheer verloor en die kar het in ’n grasveld aan die brand geslaan. Al is die ou net lig beseer, bloei sy hart oor sy Ferrari van sowat R4,7 miljoen wat nou net scrap metal is. – ad.nl