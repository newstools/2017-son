Beste Bruno Ek skryf namens my man (06/08/74).Sy ma het twee jaar gelede afgesterf en dit was baie moeilik vir hom.Dus wil hy baie graag sy jongste sussie help.Sy ma het hul ouerhuis verkoop en daarna het alles verkeerd geloop. Almal moes toe op hul eie gaan bly.My man se jongste sussie (03/05/1985) bly en slaap tans op straat en gebruik dwelms. Sy dwaal rond en dit pla hom baie. Ons wil haar help, maar sy weier hulp.Wat kan ons doen om haar skoon te kry en die nodige hulp te gee sodat sy nie so hoef te lewe nie? &ndash; Anoniem Jou man is onder die Westerse teken van Leeu en onder die Oosterse teken van die Tier gebore. Dit maak hom verskriklik sterk en dit kan mense oorrompel.Ek sien ook jou man dra nog groot hartseer en woede in hom omdat sy ma so skielik weg is.Dit be&iuml;nvloed sy doen en late en ook sy verhouding met ander, onder andere sy suster. Dis wat hom so desperaat maak om haar ten alle koste te wil help, want hy wil tog net nie n&oacute;g een verloor nie.Ek stel voor hy skryf &rsquo;n ope brief aan sy ma waarin hy sy hart uitpraat oor sy liefde vir haar, maar ook sy woede oor sy hom verlaat het. Hy kan ook sy bekommernis oor sy suster uitpraat. Vou dit drie keer, draai dit en brand dit voordat die as in die lug geblaas word.Hy kan ook &rsquo;n tealight-kersie brand en met sy ma praat. As hy nie d&iacute;t wil doen nie, kan jy dit vir hom doen, want die vibrasie in daai huis moet verander. Ek sien ook jou man het nog nie werklik gehuil nie, so die proses moet begin, asook vir sy suster.Ek sien julle moet jul hantering van die suster verander. Sy is &rsquo;n Westerse Bul en &rsquo;n Oosterse Os.Dit maak haar van die hardkoppigste kombinasies en dis waarom sy so weier.Julle moet haar eerder met liefde en respek nader sonder om eise aan haar te stel.Nooi haar uit vir Sondagete en laat haar sien jul deur is oop vir haar en dat sy nie daar veroordeel sal word nie.Jou man moet haar sagter benader en wys dat hy die ouer broer is wat werklik vir haar omgee. As julle haar s&oacute; benader, sien ek &rsquo;n baie meer positiewe uitkoms vir haar en haar broer oor sowat drie maande.