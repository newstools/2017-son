DIE moordsaak teen Henri van Breda is gister in die Kaapse hooggeregshof uitgestel. Die hof het gister gehoor dat ’n staatsgetuie siek is. Kapt. Marius Joubert, ’n bloedspatsel-kundige, sou gister met sy getuienis in die saak begin het. Henri (22) staan tereg vir die moord op sy ouers, Martin en Teresa, en sy broer, Rudi, op 27 Januarie 2015 in hul huis op die De Zalze-landgoed buite Stellenbosch. Skrapies Sy suster, Marli, het die aanval oorleef, maar ly aan geheueverlies. Henri het met net ’n paar skrapies daarvan afgekom. Adv. Susan Galloway, ’n staatsaanklaer, het gister in die hof aangedui dat Joubert siek is. Hy sal die res van die week nie beskikbaar wees om te getuig nie. Galloway het gesê sy het egter reëlings getref dat ander getuies van vandag af sal getuig. Regter Siraj Desai het die saak tot vandag uitgestel nadat Henri se law­yer, adv. Pieter Botha, gesê het hy het geen beswaar teen die uitstel nie.Volg die verhoor hier:  