DIE Helderberg sit op &rsquo;n gesondheidstydbom weens &rsquo;n uitbreking van die hoogs aansteeklike siekte witseerkeel.Die siekte, ook bekend as difterie, is sedert verlede week in die Nomzamo-buurt in Lwandle teenwoordig.Die Wes-Kaapse gesondheidsdepartement het bevestig &rsquo;n tienjarige meisie het reeds aan die siekte gesterf.Mark van der Heever, &rsquo;n woordvoerder, s&ecirc; toetse op 3 Augustus in die Tygerberg-hospitaal het bevestig dat die kind aan di&eacute; siekte gesterf het.Van der Heever s&ecirc; mense wat kontak met die kind gehad het, is dadelik getoets. Die oorledene se ma en drie ander familielede is toe ook vir die siekte behandel.GeskrikDie departement het &rsquo;n veldtog begin om kinders jonger as 15 in te ent.Aan die begin van die veldtog het geen skole in Somerset-Wes, die Strand en Gordonsbaai van die uitbreking geweet nie. Gemeenskapslede het ook geskrik toe Son hulle om kommentaar nader.Jongidumo Maxheke, ANC-raadslid vir die gebied, s&ecirc; hy het vandag &rsquo;n dringende vergadering met die gesondheidsentrums, waarna hy ook &rsquo;n gemeenskapsvergadering gaan hou.Son verneem sedert Vrydag is reeds 16 moontlike gevalle in die Helderberg-hospitaal toegelaat. &rsquo;n Ambulans is uitgesonder vir vervoer van pasi&euml;nte met die simptome van die siekte.Die siekte word as hoogs aansteeklik beskryf en mense kan sterf daaraan as hulle nie daarteen inge&euml;nt is nie. Algemene simptome sluit in koors, seer keel, ho&euml; bloeddruk, braking en hartkloppings.