DIE leerders van die Ho&euml;rskool Patensie het weer hoop nadat &rsquo;n Engels-onderwyser uiteindelik verlede week by die skool begin werk het.D&iacute;t kom nadat daar groot kommer was omdat gr. 8- en gr. 9-leerders voor dit nie vanjaar Engels-onderrig ontvang het nie.Basil Jafta, die voorsitter van die skoolbeheerliggaam (SBL), het gister ges&ecirc; die Engels-onnie het reeds laas week Maandag by die skool begin.Volgens Mali Mtima, woordvoerder van die Oos-Kaapse onderwysdepartement, is &rsquo;n aanstellingsbrief ook reeds van die skool ontvang vir die onderwyser se permanente aanstelling.Jafta verduidelik ekstra klasse gaan gehou word om te verseker die leerders vang so veel moontlik van hul agterstallige skoolwerk op.&ldquo;Die onderwyser is baie bekwaam en die kinders is opgewonde. &ldquo;Ek glo hulle sal oukei wees,&rdquo; voeg hy by.Intussen is daar egter steeds onsekerheid rondom die kwessie van skoolvervoer.IngesluitDie Oos-Kaapse vervoer&shy;departement se skoolvervoerbegroting maak nie voorsiening vir 97 plaaskinders in die gebied nie.Tans word die vervoer van net 101 plaaskinders by die begroting ingesluit.Die 97 kinders word reeds sedert Mei gratis deur plaas&shy;like kontrakteurs vervoer.Jafta het bevestig die kontrakteurs het steeds geen betaling ontvang nie.&ldquo;Ons is bekommerd hulle besluit dalk net voor die eksamen om nie meer vervoer aan die kinders te verskaf nie.&rdquo;Gevolglik hou die gemeenskap vanaand &rsquo;n vergadering om &rsquo;n oplossing vir die probleem te vind.