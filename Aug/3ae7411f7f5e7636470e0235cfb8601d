DIT IS hoog tyd dat ons met &rsquo;n ander blik kyk na bendes en die gepaardgaande geweld, moord en bloedvergieting.Vir t&eacute; lank is dit bloot aanvaar as &rsquo;n misdaad-fenomeen wat voortvloei uit sosio-ekonomiese omstandighede. Dis tyd dat gemeenskappe bendes beskou as onderdrukkers wat ons regte, soos vervat in die Handves van Menseregte in ons Grondwet, skend sonder om te blik of te bloos.Bendes skend ons reg tot menswaardigheid, lewe, persoonlike vryheid en veiligheid. Bendes dwing veral ons mans tot &rsquo;n vorm van slawerny, diensbaarheid en dwangarbeid. Bendes ontneem ons die reg om opinies te vorm en die reg tot spraakvryheid.Rek net jou bek teen gangs en sien wat dan gebeur! Verder gaan jy jou gat sien as jy teen gangs picket of demonstrate. Dit op sigself is &rsquo;n miskenning van jou reg tot vreedsame betogings.Gangs kortwiek jou reg tot vrye beweging en dikwels dwing hulle jou om hul werk vir hulle te doen.Die Handves van Menseregte is gekant teen forced labour.Al behoort jy aan of werk uit vrye wil vir &rsquo;n gang , waarborg gangs jou nie fair labour practices soos wat in die Bill of Rights gewaarborg word nie.Iris Marion Young was &rsquo;n Amerikaanse politieke teoretikus en aktivis wat die teorie ontwikkel het dat onderdrukking vyf fasette het. Dit is uitbuiting, marginalisering, magteloosheid, kulturele oorheersing en geweld.Hoewel sy die teorie ontwikkel het hoofsaaklik ten opsigte van feministiese denke, is &aacute;l vyf van toepassing op onderdrukking deur bendes. Die omvang van uitbuiting deur bendes, veral op jong mans, is verskriklik groot.Maar ander inwoners wat deur bendes gyselaars gehou word, spring self ook nie hierdie soort uitbuiting vry nie.Hoe dikwels lees ons van bendeleiers wat rolle en rolle geldnote aan inwoners uitdeel? Dit is nie liefdadigheid nie. Dit is omkopery.Deur gemeenskappe te marginaliseer en hulle gyselaar hou, word bendes onderdrukkers. Hul patroon is dieselfde as wat die apartheidsregime gebruik het om mense te onderdruk.Die onderdrukker is op sy heel sterkste wanneer diegene wat hy of sy onderdruk, magteloos voel.Hoe dikwels hoor ons van ma&rsquo;s wat bekommerd is oor hul kinders bendelede is?Hulle is te magteloos om iets daaraan te doen. Selfs hul seuns is magteloos.Hulle word gedwing om bendelede te word. Indien nie, kan die einde pynlik en bloedig wees. Die bendes maak seker hul kultuur is dominant. Die kultuur kan wissel van unieke taalgebruik, gebare en ander simbole wat uniek aan &rsquo;n spesifieke bende is. En laastens is daar geweld. Dit is seker die mees gevreesde metode wat bendes gebruik om seker te maak di&eacute; wat hulle onderdruk, bly gedienstig, gedwee en onderdanig.&rsquo;n Dekade gelede kon &rsquo;n mens nog aanvoer misdaad en die geweld wat daaraan gekoppel word, is &rsquo;n regstreekse gevolg van ons uiters gewelddadige verlede, asook die sosio-ekonomiese probleme wat deur apartheid geskep is.Tans wil dit egter voorkom asof misdadigers misdaad pleeg bloot omdat hulle kan en nie vir oor&shy;lewing nie &ndash; en omdat hulle daarmee wegkom. Soos gewoonlik is dit die armes, swakkes en kwesbares wat die meeste ly.Dit is hoog tyd dat misdaad, veral bendeverwante misdaad, verklaar word tot &rsquo;n skending van menseregte. As same&shy;lewing het ons teen die onderdrukking van apartheid opgestaan.Onder geen omstandighede kan ons toelaat dat ons deurlopend geteister word deur die vervanging van een vorm van onderdrukking met &rsquo;n ander nie.