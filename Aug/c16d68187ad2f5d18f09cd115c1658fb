HY IS reeds twee jaar in aanhouding op â€™n klag van moord en uiteindelik gaan die saak se slotargumente nou aangehoor word. Die saak teen Melvin Stander (42), wat aangekla word dat hy op Ou Kersdag 2014 vir Franky Oliphant (26) van Riemvasmaak doodgeskiet het, se saak is geskeduleer vir 31 Augustus. Stander voer egter aan dat dit iemand anders was wat die sneller getrek het omdat hy nie die betrokke aand op Oudtshoorn was nie. Stander voer aan dat hy die dag twee mans by die ingang na Riemvasmaak afgelaai en daarna by sy suster op Matjiesrivier gaan kuier het. Hy het eers die volgende dag teruggekom. Die saak dien voor streeklanddros Daniel Boks. Adv. Steven Lourens verskyn namens die beskuldigde.