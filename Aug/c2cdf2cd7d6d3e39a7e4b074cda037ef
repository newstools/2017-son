DIE Oos-Kaap se &shy;departement van samewerkende regering en tradisionele sake het nog geen formele versoek om ingryping ontvang nie.Dis die bevestiging wat Mamnkeli Ngam, &rsquo;n departementele woordvoerder, gister gegee het.Ngam het gereageer op &rsquo;n beroep deur die ANC om by die sake van die Nelson Mandelabaai-metro in te gryp.Die ANC in die Nelson Mandelabaai-streek voer aan die Metro is onstabiel weens binnegevegte in die munisipaliteit se koalisie&shy;regering.Dit is weens agt maande van struwelinge tussen Athol Trollip, die Baai se DA-burgemeester, en die UDM se Mongameli Bobani, die voormalige onderburgemeester.Die DA is die meerderheidsparty in die raad en regeer die Metro in &rsquo;n koalisie met die UDM, Cope, ACDP, asook die Patriotic Alliance (PA). Die PA is eers Maandag amptelik by die &shy;koalisie gevoeg.Bobani is laas week as onderburgemeester verwyder nadat die meerderheid van die raadslede ten gunste van &rsquo;n mosie van wantroue in hom gestem het.&ldquo;Die LUR (Fikile Xasa) het nog geen amptelike versoek om ingryping in die politieke sake van die Metro ontvang nie.&ldquo;Gevolglik kan ons nie nou enige verdere kommentaar lewer nie,&rdquo; het Ngam &shy;verduidelik.Des van Rooyen, die &shy;minister van samewerkende regering en tradisionele &shy;sake (Cogta), het laas week in die parlement &rsquo;n waarskuwing aan die koalisie gerig. Volgens hom sal die nasionale departement nie huiwer om die munisipale raad te ontbind indien onstabiliteit dienslewering belemmer nie.Van Rooyen het bygevoeg hy verwag dat Xasa ondersoek sal instel en &rsquo;n verslag aan die nasionale departement voorl&ecirc;.Legadima Leso, &shy;nasionale Cogta-woordvoerder, het dit gister benadruk dat die &shy;nasionale departement nie sommer direk betrokke sal raak nie.Volgens hom maak die Grondwet voorsiening vir die provinsiale departement om in te gryp.Indien nodig, kan die provinsie hom tot die nasionale departement wend vir verdere ingryping.Die DA se Retief Odendaal en PA se Marlon Daniels, albei lede van Trollip se burgemeesterskomitee, het egter reeds aan Son ges&ecirc; daar is g&rsquo;n rede vir ingryping nie. Dit volg aangesien dienslewering volgens hulle beslis onbelemmerd in die Metro voortgaan.