ISSIT al 2019? Daar is sommige politieke partye en kiesers wat di&eacute; week wens dit was al. Daar is ander wat bid die volgende jaar en &rsquo;n half kruip nader, want hulle weet nie wat hul &shy;oorlewingskans in die politieke ruimte sal wees nie. Di&eacute; wat hul rug op SA Inc. en die ekonomie gedraai het, moet worry. Ons wens hulle sommer duisende slapelose nagte toe, &rsquo;n gekners van tande oor besluite en doodloopstrate in werksoek-pogings.Want yt gat hulle yt! Hulle moet hul gatte nie kan draai nie. Dit moet die prys wees vir die uitverkoop van kiesersbelange en landsdrome. Daar was nou nie &rsquo;n nag van gebed by my huis vir die verwydering van uBaba nie. Ek het nie verwag &rsquo;n oorwegende tsoenami van stemme sou teen hom kom nie. Ai, maar die hoop beskaam nie, n&egrave;? Die opposisie slyp maar hul byltjies en penne vir die algemene verkiesing in 2019. Daar was min ANC-LP&rsquo;s wat in hul retoriek tot die president se verdediging gekom het. Hulle het wel &rsquo;n narratief geskep dat kaders die bevele en besluite van die ANC se NUK moet eerbiedig en dat die opposisie die regering wil laat inplof en &rsquo;n coup d&rsquo;&eacute;tat uitvoer! Oorlogspraatjies van &rsquo;n vryheidsbeweging cum regerende party beteken hulle is desperaat. Die ANC kan nie meer in ontkenning leef oor sy verbrokkeling nie. As van sy leiers nie vroue in nagklubs aanrand nie, het sommige hangovers van te veel &shy;corruption juice. Nou wil hulle sommer die uitverkopers (wat teen Msholozi &shy;gestem het) in &rsquo;n heksejag opspoor.N&aacute; die beslissing probeer die DA&shy; &shy;maverick speel. Hy kom met &rsquo;n mosie om die parlement te ontbind en &rsquo;n vervroegde verkiesing te manipuleer. Daar waai die afgelope week se praatjies van &rsquo;n &shy;&ldquo;verenigde front&rdquo; tussen die UDM, EFF, Cope, DA en burgerlike organisasies, want die DA hou sy lyf Lone Ranger. Die kanse dat sy mosie gaan slaag, is maar skraal, s&ecirc; politieke ontleders. (Moenie dink Baleka Mbete se besluit om die geheime stemming toe te laat, was sonder konsultasie met die powers that be nie, ouens. Dit was nie &rsquo;n oorwinning vir die opposisiekamp nie, meer &rsquo;n set-up, want Zuma weet hy sou nie verloor nie.)Mmusi moet wakker skrik. Sy kiesers begin al spot en s&ecirc; hy is Mosie Maimane, want dit is wat hy en sy DA heeltyd doen: Bring die een mosie van wantroue n&aacute; die ander. As die opposisiepartye wil regeer, met of sonder koalisies, moet hulle aan kiesers bewys hulle kan regeer. Nie die heeltyd op Jacob Zuma fokus nie.En as hy weg is, wat dan?Ek bespeur &rsquo;n moegheid by ons mense. Ons is verby die gatvolgeid-vlak. Daar is nie &rsquo;n erns by die regerende party om ons land se beeld en beleggings te beskerm nie, en dit blyk daar is nie klinkklare, oortuigende strategie&euml; by die opposisiepartye oor hoe ons ons land se aansien in die buiteland gaan red nie. Terwyl die prez sy eksvrou Nkosazana Dlamini-Zuma op die voorgrond as president van die ANC (ook land) probeer stoot, is daar ander wat klaagliedere van Net-nie-n&oacute;g-&rsquo;n-Zuma-nie beginne sing. Hoe s&ecirc; die koortjie? &ldquo;Moses, A&auml;ron, julle moet die volk uitlei.&rdquo;Dololo hulp, Mzansi. Issit al 2019?LYNETTE FRANCIS, aanbieder van die aktualiteitsprogram Fokus op SABC2 en die geselsprogram Praat Saam op RSG, gee haar indrukke oor die mense wat op haar pad kom en die onder&shy;werpe waaroor hulle gesels.