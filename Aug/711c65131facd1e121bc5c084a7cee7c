&lsquo;EK HAAT rassediskriminasie intens en in al sy vorme van uitdrukking... Ek beskou dit as &rsquo;n barbaarse ding, of dit nou van &rsquo;n swart of &rsquo;n wit man kom. Ek het geveg teen wit oorheersing; ek het geveg teen swart oorheersing.&rdquo;S&oacute; het Suid-Afrika se grootste vegter teen rassisme, die seun van Qunu en Mvezo, Rolihlahla Mandela, eens verklaar.Dit is dieselfde Madiba wat ges&ecirc; het: &ldquo;Geen mens word gebore met haat vir &rsquo;n ander mens op grond van die kleur van sy vel, agtergrond of geloof nie...&rdquo;Dit bring my by &rsquo;n status op my Fakebook-blad waar die bewering gemaak word dat &ldquo;bruin mense nie kan bestuur nie... nie &rsquo;n skool, tronk, hospitaal, dorp of selfs eens &rsquo;n taxi nie&rdquo;.&rsquo;n Lewendige debat het gevolg op FB, in my inbox en ook op WhatsApp. Hieruit is dit duidelik gemaak dat geen regdenkende hierdie siekte duld nie.Genadiglik is die negatiewe kommentaar oor kleurgrense heen met minagting verwerp. Dit gee hoop &ndash; iets wat ons as Suid-Afrikaners nooit ooit mag verloor nie.Nie in die land van Madiba nie. Nie in die Re&euml;nboognasie van emeritus-aartsbiskop Desmond Mpilo Tutu nie.Positiewe insette is oor kleurgrense heen gemaak. Gemeenskaplike grond is gevind in die debat en iemand het selfs gepraat van &ldquo;kulturele warmte&rdquo;.Die rubriek van &rsquo;n bruin... of sal ek net s&ecirc; van &rsquo;n rubriekskrywer &ldquo;Om bruin te wees of net Suid-Afrikaner&rdquo; het die hele week my grysstof oefening gegee.&ldquo;Die prestasies van Wayde van Niekerk en Breyton Poole is in sommige kringe as prestasies vir bruin mense ge&euml;ien.&rdquo; Of was dit prestasies vir Suid-Afrikaners? Daar is ook in die rubriek die mening van &rsquo;n ander persoon gelug dat mense wat hulle nog as bruin beskou, nie werklik bevry is nie. Vele sal jou glo en menige nie...Ek stem saam. Soms moet &ldquo;bruines toegelaat word om te spog oor uitnemendheid in bruin kringe&rdquo;.&rsquo;n Ander rubriek wat my aangegryp het, was die een onder die kop &ldquo;Pasop, haat kan ons nog verteer&rdquo;.So dikwels word die sosiale media roekeloos gebruik om rassehaat aan te blaas in die land wat Madiba soos water hanteer het . . . kleurloos en reukloos. Tog bly ras &rsquo;n werklikheid.Die geheim is om nie een ras as meerderwaardig te beskou nie. Die geleerdes noem hierdie vuilste vuil siekte rassediskriminasie.Vra maar vir die ATKV en Charmaine van 7de Laan. En waarom is mense so onnodig sensitief oor taal in rasterme? Is dit dan nie edel van die ATKV om Afrikatale nader te hark nie? Is dit nie die common ground wat ons nodig het in hierdie brose &shy;Re&euml;nbooglandjie van ons nie? Is dit nie iets waarop ons hoop om &rsquo;n land te skep waarop ons nageslag trots sal kan wees nie? Een vry van enige rassediskriminasie.Arme Vinette? Nee, glad nie. Maar dit is wel tyd dat ons ons mening lug, onbevrees en onbevange vir die minderheid van rassiste met wie ons ongelukkig van nou af tot in ewigheid opgesaal sal sit.&rsquo;n Skamele 4,7 % van Suid-Afrikaners het in &rsquo;n peiling deur die Instituut vir Rasseverhoudinge rassisme as die grootste onopgeloste probleem uitgewys.Goed, dis dalk &rsquo;n aanduiding dat rassisme in die samelewing net ondergronds te werk gaan en net soms sy aaklige kop uitsteek, maar dit beteken glad nie dit is besig om &rsquo;n stille dood te sterf nie.Want sien, selfs in die land van Obama, waar daar so hoog opgegee word oor demokrasie, is rassisme steeds lewend.Die oplossing, die beste teenvoeter vir hierdie vuilste vuil genaamd rassisme, l&ecirc; daarin opgesluit om dit nie airtime of data te gee nie.Glad geen ruimte in die gedrukte media nie.Dit klink dalk na &rsquo;n volstruis-se-kop-in-die-sand-benadering, maar rassiste hou daarvan om die reaksies op hul uitsprake te lees. Sommer van blote onnoselheid. Ek het dalk gesondig om selfs net hieroor te skryf. Of het ons miskien &rsquo;n Kodesa oor rassisme in Madiba en die Arch se land nodig?