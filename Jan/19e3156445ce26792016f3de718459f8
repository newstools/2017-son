DIE sokkerw&ecirc;reld van Stellenbosch is in rou gedompel nadat &rsquo;n opkomende ster, Mitch Linders (23) van Firgrove, Saterdagoggend in &rsquo;n botsing reg van voor gesterf het.Die ongeluk het in Wineryweg, Raithby, plaasgevind toe die Corsa-bakkie waarin hy gery het, teen &rsquo;n taxi gebots het.Hy het op die toneel gesterf. Die driver van die taxi is ernstig beseer en moes per helikopter na die Tygerberg- hospitaal geneem word. Nog drie mense in die taxi is ook ernstig beseer.Die polisie s&ecirc; &rsquo;n klag van strafbare manslag word ondersoek. Volgens Linders se pa, Malcolm, was sy seun op pad huis toe van Stellenbosch af.Sokkerondersteuners in die Boland s&ecirc; die oorledene het &rsquo;n blink toekoms gehad.Hy het reeds vir die WP se o. 21-span uitgedraf en ook vir Ikapa in die Motsepe SAB-liga.Hy was 12 toe hy hom by Maties aangesluit het. Hy is ook deur Bafana se voormalige kaptein Neil Tovey genooi om vir die SA All Stars te speel. Reggie Jantjies, sokker&shy;afrigter, het op sy Facebook- blad geskryf die sokker&shy;w&ecirc;reld het &rsquo;n baie talentvolle speler verloor.Linders word Saterdag 11:30 uit die Rhynse kerk in Stellenbosch begrawe.