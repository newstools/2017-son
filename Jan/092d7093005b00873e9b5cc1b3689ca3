&rsquo;N VERMEENDE lid van die Dust Life-bende is Vrydagoggend in Zimdahlstraat, Gelvandale, drie keer in die rug geskiet.Di&eacute; 27-jarige man, ene Ebrahim, het omstreeks 09:00 buite sy huis langs &rsquo;n bakkie gestaan toe hy deur iemand in die verbygaan geskiet is.Kol. Priscilla Naidu, &rsquo;n polisiewoordvoerder, het die voorval bevestig.Sy s&ecirc; die verdagte was geklee in &rsquo;n Moslem-gewaad en het van die toneel af gevlug n&aacute; die voorval.&ldquo;Die voorval is moontlik bendeverwant en die provinsiale bende-ondersoekspan ondersoek &rsquo;n saak van poging tot moord,&rdquo; s&ecirc; Naidu.Toe Sonop Sondag by die toneel opdaag, was die slagoffer reeds per ambulans na &rsquo;n plaaslike hospitaal geneem. Die polisie het die toneel afgesper. Die bakkie waar die slagoffer geskiet is, het verlate eenkant op die sypaadjie gestaan.Ten spyte van die gietende re&euml;n het verskeie inwoners met bang uitdrukkings op hul gesig op &rsquo;n afstand gestaan en die polisie se bedrywighede van ver af dopgehou.Een van di&eacute; inwoners het woedend begin skel: &ldquo;Dis sommer k*k di&eacute;.&ldquo;Sulke gemors kan nie aanhoudend in ons woonbuurt plaasvind nie. &ldquo;Daar sal &rsquo;n einde aan moet kom.&rdquo;Niemand is nog in verband met die voorval gearresteer nie.