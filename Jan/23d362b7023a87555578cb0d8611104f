DIE Oos-Kaapse portefeuljekomitee oor onderwys se besluit om self besoek by skole af te l&ecirc;, is die beste plan om skole in die noordelike gebiede te help.D&iacute;s die mening van Richard Draai, voorsitter van die Northern Areas Education Forum (Naef).Di&eacute; komitee het Woensdag by die Port Elizabeth- distrikskantoor van die Oos-Kaapse onderwysdepartement (OKOD) met alle onderwys-rolspelers in die gebied vergader.Daarna is besoeke aan verskeie skole gebring.Draai het die komitee vergesel tydens &rsquo;n besoek aan die Laerskool Astra in Bethelsdorp.Volgens Draai was die komiteelede geskok toe hulle self sien hoe skole in die northerns sukkel.Hy s&ecirc; die komitee wou by die distriksdirekteur weet hoekom &rsquo;n skool soos Astra in die verlede self R600 000 moes opdok om vir onderwysers te betaal.Volgens hom s&ecirc; die OKOD handboeke word by skole aangevul, maar Astra het ses jaar laas enige handboeke ontvang. Daarom moet die skool self geld insamel en bestee om handboeke te koop.Draai s&ecirc; in die 38 jaar van Astra se bestaan het die departement ook nooit herstelwerk gedoen of nuwe meubels aan die skool verskaf nie.Volgens hom het die komitee die distriksdirekteur beveel om gereeld verslag te doen oor die uitdagings by skole in die northerns.Draai voeg by dat die komitee ook geskok was dat daar steeds vakante onderwysposte is. Daar was ook ongelukkigheid omdat onderwysontwikkelingsbeamptes (EDO&rsquo;s) nie hul werk doen nie.Hy het die vergadering met die komitee as &ldquo;die beste vergadering in jare&rdquo; beskryf. Intussen het Mandla Makupula, LUR vir onderwys, ges&ecirc; die feit dat geen skole in die northerns die afgelope twee dae gesluit was nie, dui op verbetering.&ldquo;Gangsterism en dwelms is die grootste probleme in die noordelike gebiede en ons moedig inwoners aan om hul strate en skole weer op te eis.&ldquo;Ek het meeste van die skole omhein om gangsters uit te hou. Verder is baie skole omskep in no fee-skole en baie vakante poste is gevul.&ldquo;Onderrig vind egter in Engels en Afrikaans plaas en dis baie moeilik om onderwysers te kry wat wiskunde in Afrikaans onderrig,&rdquo; s&ecirc; Makupula.Hy s&ecirc; die minister van basiese onderwys, Angie Motshekga, het hom gehelp om onnies uit die Noord- en Wes-Kaap te mobiliseer.Port Elizabeth het in die 2016-eindeksamen teruggesak tot &rsquo;n powere 63,5%-slaagsyfer.Ray Tywakadi, superintendent-generaal van onderwys, het die skuld vir di&eacute; afname voor die deur van skole in die northerns en townships gel&ecirc;.