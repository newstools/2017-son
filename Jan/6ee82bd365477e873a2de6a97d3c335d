DIE studente-organisasie Sasco is warm onder die kraag oor die Nelson Mandela-universiteit (NMU) se besluit oor wanneer om studenteverblyf oop te stel.Sasco s&ecirc; in &rsquo;n verklaring die universiteit het besluit om studente eers m&ocirc;re toegang tot verblyf te gee omdat daar op 9 Januarie met eksamens begin word. Dus het studente wat Dinsdag, die NMU se 2017-openingsdag, opgedaag het, geen plek gehad om te slaap nie.Hulle is uiteindelik in &rsquo;n studente-snoepwinkel gehuisves.Sasco stel dit dat wanneer die universiteit oopmaak, moet alle geriewe &ndash; huisvesting, biblioteke en rekenaar-laboratoriums &ndash; beskikbaar wees.Zandile Mbabela, &rsquo;n NMU-woordvoerder, het egter bevestig studenteverblyf is gister om 13:00 oopgestel.Maar net vir studente wat kan bewys dat hulle vandeesmaand eksamens skryf.Volgens haar is studenteverblyf nog nooit voorheen op die eerste dag wat die universiteit sy deure oopgooi, oopgestel nie.Mbabela verduidelik verblyf word gewoonlik die week voor studenteregistrasie plaasvind, beskikbaar gestel.Groepe studente skryf van volgende week eksamen nadat die universiteit verlede jaar weens die #FeesMustFall-veldtog sewe weke gesluit is.&ldquo;Dis &rsquo;n abnormale situasie en daarom het die universiteit besluit om studente reeds die naweek (m&ocirc;re) toegang tot verblyf te gee. Hulle moet egter bewys dat hul nou eksamen skryf.&ldquo;Die studente is dus glad nie onregverdig behandel nie,&rdquo; verklaar sy.Uiteindelik is daar tog maar besluit om studenteverblyf gister om 13:00 oop te stel.Sonwabiso Mdani, Sasco-sekretaris by die NMU, is ook ontevrede, want hy meen die universiteit moes reeds gister met sy registrasieproses begin het. Veral omdat baie matrieks vandag hul eksamenuitslae kry.Die NMU ontvang eers van 9 Januarie sy walk-in-aansoeke en ander versoeke om registrasie.