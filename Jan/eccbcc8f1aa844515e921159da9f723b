HY HET geld by &rsquo;n loan shark geleen, maar is nou diep bekommerd omdat die mense met sy banknommer en ID-nommer sit.Reginald Ayman (37) van Macassar het ook gevra dat al die papiere wat hy ingevul het om R300 te leen, aan hom teruggegee moet word, maar die mense wil nie.Hulle s&ecirc; hulle moet rekord hou van mense wat geld by hulle geleen het.&ldquo;Voor Kersfees is my geld van Sassa nie inbetaal nie. Ek wou darem iets vir Kersfees koop en het geld gaan leen. &ldquo;Ek bly by my ma en moet haar ook iets gee. Dis asof sy dink ek joke oor die geld wat nie uitbetaal is nie.&rdquo;Volgens Ayman het hy die geld gaan leen, en die mense het die kontant vir hom gegee.&ldquo;Die meisie het my bankkaart se nommer en my ID-nommer op haar foon gesit.&ldquo;Ek het later gevra om al my papiere terug te kry, want ek wil niks met hulle uit te waai h&ecirc; nie.&rdquo;Ayman dink di&eacute; mense trek sy geld wat Sassa vir hom inbetaal.&ldquo;Daar is geen geld in my bankrekening nie. Ek was al &rsquo;n paar keer by Sassa vir hulp.&rdquo;Ayman s&ecirc; al wat van sy Sassa-geld in sy rekening oorgebly het, is &rsquo;n skamele 40c.&rsquo;n Woordvoerder van Sassa, Henry de Grass, het ges&ecirc; hy kan bevestig dat daar wel &rsquo;n betaling in Desember 2016 vir Ayman was.&ldquo;Daar moet in gedagte gehou word dat die geld reeds vanaf 28 November 2016 beskikbaar was.&ldquo;Sassa versoek Ayman om dadelik met die naaste Sassa-kantoor in verbinding te tree om sy PIN te verander sodat geen ander persoon toegang tot sy geld kan kry nie.&ldquo;Sassa versoek weer alle begunstigdes om hul PIN en ID-nommer ten alle tye te bewaar en dit nie aan enige persoon beskikbaar te maak nie,&rdquo; waarsku De Grass.