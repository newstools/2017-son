DIE stof rondom die skrywer van Timothy Valley en haar neighbours wil net nie gaan l&ecirc; nie.Die mense wil haar reputasie as &rsquo;n priester vernietig en hulle wil haar uitmaak as &rsquo;n slegte Christen. So s&ecirc; Sandra Bruin (48), &rsquo;n skrywer van Timothy Valley, gister aan Son.Dit kom n&aacute; &rsquo;n stryery oor harde musiek tussen Bruin en haar bure wat al &rsquo;n paar maande aan die gang is. Bruin het al &rsquo;n paar interdikte teen mense in die area bekom weens geraas en &rsquo;n ander paar redes. Sy voeg by dat die mense haar lewe hel maak en ook dat haar lewe in gevaar is. &ldquo;Hierdie mense wil my reputasie vernietig. Ek is &rsquo;n kerkleier en my boeke sal binnekort uit wees.&rdquo; Sy s&ecirc; sy wil net in vrede bly. Bruin meen dat die mense in haar omgewing te veel geraas maak. Sy beweer ook dat inwoners haar huis laas week met klippe bestook het. Maar volgens Timothy Valley-inwoners is dit alles leuens. Bruin s&ecirc; haar mense worry oor haar. &ldquo;My familie stres en kerkmense het my laat weet dat ek hul volle ondersteuning het. &ldquo;Hulle sien my as een van die beste kerkleiers en wil my nie verloor nie.&rdquo;Woedende inwoners het vroe&euml;r die week stem dik gemaak voor Bruin se huis in Norwaystraat. Bruin het die polisie ingelig van die groep inwoners wat voor haar huis gestaan het. Sy is kort daarna weg in &rsquo;n polisievoertuig. &ldquo;Ek was so bang om terug huis toe te gaan, maar ek het soontoe gegaan.&rdquo;Bruin beweer dat iemand &rsquo;n paar klippe dieselfde aand teen haar huis se muur gegooi het. &ldquo;Ons is mooi gatvol vir hierdie vrou (Bruin) wat in die mense se huis ingaan om die musiek sagter te sit,&rdquo; vertel Lorenda du Plessis gister aan Son. Du Plessis meen dat sy baie leuens vertel.&ldquo;Sy (Bruin) loop en soek na mense om haar huis te vandaliseer, dis hoe siek sy is.&rdquo;Inwoners het die tyd gemaak om &rsquo;n petisie op te stel. &ldquo;Die petisie is om ontslae te raak van Bruin in onse area, sy moet uit,&rdquo; het du Plessis bygevoeg. Gister was die petisie steeds ses blaaie lank. &ldquo;Ons moet net &rsquo;n stamp by die polisie, asook die raadslid, kry, dan sal ons dit oorhandig in die hof.&rdquo;Du Plessis het bygevoeg dat Bruin Maandag sewe mense hof toe sleep. &ldquo;Maar ons is van plan om ons stem dik te maak en daar sal ons ook die petisie oorhandig.&rdquo;