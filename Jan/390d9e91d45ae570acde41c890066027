HULLE kan nie slaap nie as gevolg van bekommernis oor wat als hul agt maande oue baba deurgemaak het nie.Klein Lucas Cedras van Kraaifontein het Dinsdag verdwyn.Cops vermoed dat die 37-jarige Marinda Julies die klonkie ontvoer het en soek haar nou met &rsquo;n seer hart.Kapt. FC van Wyk, &rsquo;n polisiewoordvoerder, s&ecirc; Julies het klein Lucas by sy ouma gaan haal om hom aan iemand in die straat te gaan wys.Dit was die laaste sien van die baba, s&ecirc; Van Wyk.Volgens Van Wyk is &rsquo;n saak van ontvoering geopen.Henrolitta Lewendal, klein Lucas se antie, s&ecirc; die familie is erg omgekrap.&ldquo;Die kind se ma slaap nie eens nie. Sy wil nie eet nie en sy is onrustig.&rdquo;Lewendal vertel dat Julies glo &rsquo;n ou familievriend is, dis hoekom Lucas se ouma haar met haar kleinkind vertrou het.&ldquo;Voorheen het Julies se ma ook by Lucas se ma se huis gekuier. So, hulle ken mekaar al lank.&ldquo;Ek ken Marinda se ma, maar ek weet nie te veel van Marinda nie.&rdquo;Volgens Lewendal het hulle teen gister geen nuus oor nuwe verwikkelinge gekry nie.&ldquo;Al wat ons weet, is dat sy wel by die daghospitaal was.&ldquo;Die mense praat soveel dinge, ons weet nie of dit waar is nie.&ldquo;Die vrou was by die daghospitaal, want die dokters het op die l&ecirc;er gekyk en dit bevestig.&ldquo;Maar hulle het glo nie geweet wie se baba dit is nie.&rdquo;Volgens Lewendal het die ontvoering gebeur toe Lucas se mammie haar ander kleintjie skool toe geneem het.&ldquo;Sy het Lucas by sy ouma gelos sodat sy haar ander kind skool toe kon neem.&ldquo;Dis baie hartseer. Sy het haar baba by die huis gelos om haar ander kleintjie af te sien en toe sy huis toe kom was haar baba weg.&rdquo; Mense met inligting kan die Kraaifontein-polisie dringend bel by 021 980 5533, of die ondersoekbeampte, AO Deon Beck, by 079 893 9857.