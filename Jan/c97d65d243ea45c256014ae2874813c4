BESTE Bruno Ek is op 9 November 1957 gebore.My ma het gesterf op die jong ouderdom van 29, so ek het haar nie regtig geken nie. Ek het God as my persoonlike Saligmaker aangeneem.Ek was nog altyd goed vir ander mense en ek stel my kinders altyd eerste. Ek is &rsquo;n enkelma en ek wil weet of ek nog &rsquo;n kans op geluk het.Sal dit beter gaan met my finansies? Sal ek ook &rsquo;n werk kry?Sal ek liefde vind? Is die man van my drome daar buite?Sal geluk my adres vind? Want ek bly in &rsquo;n area waar misdaad hoogty vier.Ek wil ook weet of ek sal verhuis. &ndash; Anoniem Jy is onder die Westerse teken van die Boogskutter gebore en onder Oosterse teken van die Haan.Dit kan die beste nuus vir jou wees, want vanaf 28 Januarie begin die jaar van die Haan.Maar daar l&ecirc; &rsquo;n geheim in die jaar van die Haan.Dink aan die Haan as daai taai drilsersant op die parade met die harde stem.As hy vir jou &rsquo;n bevel skreeu, beter jy spring of jy gaan uitval. Die jaar word ook regeer deur die planeet Saturnus.Hy is ook &rsquo;n verdrukker met baie opdragte vir jou. Dink maar aan albei as drilsersante.Daarom moet jy spring. Dit is &rsquo;n jaar van aksie &ndash; ook vir jou. Jy kan nie net droom en hoop die werk kom na jou kant toe nie. Jy moet daarvan werk maak. Gaan soek werk!Stuur jy jou CV uit? Is jy in mense se gesigte sodat hulle jou en jou talente raaksien?Maak jy seker werkgewers weet van jou? Jy moet woeker.En jy moet jouself die groot vraag stel &ndash; wat doen jy om die pot aan die kook te hou terwyl jy vir die werk wag?Gebruik jou talente.Ek is so bly daar is nog mense soos jy wat aan die Skepper glo.Maar dis nie net van op God vertrou ten opsigte van werk nie. Jy moet ook jou kant bring.As jy dit doen, sien ek &rsquo;n werk na jou kant toe kom n&aacute; agt weke. Ek sien in die tweede helfte van die jaar die groot liefde van jou lewe aankom. Ek voel jou ma aan &ndash; met baie liefde van haar kant af vir jou. Maar sy s&ecirc; ook jy moet nou inspring en soek na die dinge wat jou toekom.Sterkte met dit!