&ldquo;ONDERSOEK almal en verwyder di&eacute; wat verwyder moet word.&rdquo;S&oacute; s&ecirc; Barbara Ras, &rsquo;n kampvegter vir vroue en kinderregte, n&aacute; die arrestasie van &rsquo;n topbeampte van die Atlantis-landdroshof vir die beweerde besit en verspreiding van pornografie, kinder-porn en seksuele aanranding.Die 42-jarige man is laas Donderdag by sy huis in Malmesbury gearresteer.Hy het waargeneem in die senior pos nadat sy voor&ndash;ganger in &rsquo;n dwelm-rehab was en intussen verplaas is. Die vermeende sekspes is gearresteer n&aacute; &rsquo;n drie maande lange ondersoek deur die polisie se provinsiale FCS-eenheid onder leiding van brig. Sonja Hari.Hy het Vrydag in die Parow-hof verskyn waar hy op borgtog van R1 000 vrygelaat is. Die verdagte het in sy borgtogaansoek ges&ecirc; hy ontvang tans terapie en woon ook sessies van &rsquo;n ondersteuningsgroep by.Landdros Elsa van Zyl het die verdagte gemaan om weg te bly uit Atlantis en Malmesbury. Hy sal in Robertson bly waar hy hom elke Vrydag by die plaaslike polisiestasie moet aanmeld tot die einde van die saak.Die saak is toe uitgestel tot 30 Maart vir verdere ondersoek.Die verdagte het aan die hof ges&ecirc; hy is geskors en verdien nie &rsquo;n inkomste nie en dit sal goedkoper wees as hy in Malmesbury kan woon om terapie, support group en hof by te woon.Di&eacute; versoek is egter deur landdros Van Zyl verwerp.Die staatsaanklaer, Colleen de Louw, het aangedui dat nog meer klagte dalk bygevoeg kan word.Volgens &rsquo;n bron na aan die ondersoek kan die verdagte dalk op meer as 500 klagte verskyn.&ldquo;Ek kan nie glo dat &rsquo;n regsgeleerde sulke siek goed kan doen nie,&rdquo; het die bron ges&ecirc;.Die Atlantis-hof is reeds onder die vergroot glas nadat twee hofbeamptes onlangs met &rsquo;n shipment drugs gevang is wat moontlik vir die hofselle bestem was. Die twee is terug by die werk.Volgens Ras maak al hierdie voorvalle die gemeenskap se bors warm. Sy s&ecirc;: &ldquo;Ek is nog besig om tot verhaal te kom met die hele porn-storie, want die verdagte was &rsquo;n baie stil en teruggetrokke persoon.&ldquo;Maar die hof kan nie langer die goed onder die mat vee en maak asof dit normaal is nie. Die hele hof moet ondersoek word.&rdquo;Ras s&ecirc; daar is te veel klagte teen amptenare oor papgeld wat maande vat om betaal te word en dwelms wat bandiete van Atlantis af vervoer.