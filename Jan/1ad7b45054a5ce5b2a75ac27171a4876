&lsquo;n Vrou van Jozi is uit &lsquo;n gewilde shisanyama kuierplek in Tembisa in Ekurhuleni gegooi, oor haar rok te kort was en onderklere gewys het. Bonolo Nthompe s&ecirc; sy is deur bouncers by Imbizo-Busy Corner na die deur gewys. &ldquo;Ons het so 5nm daar aangekom. Omstreeks middernag is ek geweldadig uitgegooi, oor die rok wat ek gedra het.&rdquo; Sy noem dat die uitsetting kom na &lsquo;n onderonsie wat hulle met gaste wat langs hulle gesit, gehad het. &ldquo;Ons het Vusi, die vloerbestuurder, oor die mondelinge mishandeling ingelig. Hy het ges&ecirc; hy sal die sekuriteit vertel en &lsquo;n oog op die ouens hou. &ldquo;Die mishandeling het net voortgegaan en skielik is ek deur die sekuriteitswagte gegryp en soos &lsquo;n slet voor ander kli&euml;nte uitgegooi. &ldquo;Alles het so vinnig gebeur. Een oomblik dans ek nog en die volgende word ek uitgegooi.&rdquo; Sy noem dat die instruksie om haar uit te sit kom van een van die ander bestuurders, bekend as Samkeliso. &ldquo;Samkeliso het aan my ges&ecirc; ek is nie ordentlik aangetrek nie en dat mense my onderklere kan sien.&rdquo; SundayWorld berig Nthompe moes haar rekening in die re&euml;n van buite die perseel betaal en toe loop. &ldquo;Ek was seergemaak en verneder. Ek verstaan nie waarom die lengte van my rok &lsquo;n issue was nie. Ek het vroue al net in &lsquo;n T-shirt daar gesien en hulle is nie uitgegooi nie.&rdquo; Bestuurder van die plek, Senzo Mhlongo, s&ecirc; hulle het &lsquo;n beleid oor kleredrag vir kli&euml;nte. Hy kon wel nie verder uitbrei of s&ecirc; hoe kli&euml;nte oor die kleredrag ingelig word nie. Mhlongo s&ecirc; wel dit was nie die eerste keer dat iemand uitgesit is vir die dra van &lsquo;n kortrok of romp nie.