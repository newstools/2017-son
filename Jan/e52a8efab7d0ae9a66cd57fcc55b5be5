&ldquo;Ek is vandag meer lief vir my vrou as wat ek ooit was,&rdquo; s&ecirc; Gary Player (81) n&aacute; &rsquo;n huwelik van 60 jaar. Hy s&ecirc; dit voel asof hul verhouding deur die jare vasgesweis is en sterker geword het. Dit kom nadat die gholflegende sy aanhangers op die sosiale media meegedeel het dat hy en sy vrou, Vivienne (80), die huweliksbeloftes wat hulle 60 jaar gelede gemaak het, op Nuwejaarsdag in hul huis op Plettenbergbaai hernu het. &ldquo;Ek wou h&ecirc; my kleinkinders moes dit ervaar.&rdquo; Player s&ecirc; hy sou bitter graag sy eie ouers wou sien trou. Hy het Vivienne in sy buurman se agtererf in La Rochelle in die suide van Johannesburg raakgesien toe hy maar 14 jaar oud was en het vir sy broer ges&ecirc; hy gaan met haar trou. &ldquo;Hy het ges&ecirc;: &lsquo;Hoe kan jy dit s&ecirc;? Jy het haar vir 10 sekondes gesien!&rsquo; &rdquo; &rsquo;n Jaar later, nadat hulle elke naweek tyd saam deurgebring het, het hy geweet Vivienne is lief vir hom toe sy al die pad van Malvern, Johannesburg, gereis het om vir hom in die hospitaal in Parktown te gaan kuier. Player was in die hospitaal vir &rsquo;n knie-operasie. &ldquo;Ek het vir haar gevra: &lsquo;Dink jy ek kan &rsquo;n klein soentjie kry?&rsquo; &ldquo;Dit was ons eerste soen.&rdquo; Hy s&ecirc; hy wou al op 15 trou, maar Vivienne se ouers wou niks daarvan weet nie. Ses jaar later op, 19 Januarie 1957, het hulle getrou. Vivienne is self &rsquo;n kranige gholfspeler. Sy was sterk op dreef om haar Springbokkleure in gholf te verwerf, maar het haar toe uit die proewe onttrek om haar by haar man in Amerika aan te sluit waar hy aan die PGA-reeks deelgeneem het. Volgens Vivienne het haar man vir haar ges&ecirc; hy kan nie meer die eensaamheid in Amerika verdra nie en sy het nie twee keer gedink om na hom te gaan nie. Player s&ecirc; hy was reeds &rsquo;n Meesters-kampioen toe hy en Vivienne een maal teen mekaar gespeel het. &ldquo;Sy het met 68-69 gewen! Ek het toe gew&eacute;&eacute;t ek moet vir haar ses kinders gee sodat sy te besig sal wees om gholf te speel,&rdquo; skerts hy. &ldquo;Sy het regdeur ons huwelik saam met my rondgereis en nog vir ses kinders gesorg ook, sonder om ooit te kla.&rdquo; Hy s&ecirc; haar toewyding tot hul huwelik en die waardes soos respek, dankbaarheid en liefde wat sy vandag nog vir hul 22 kleinkinders leer, is onge&euml;wenaard. Vivienne het ges&ecirc; die suksesresep vir &rsquo;n lang huwelik is selfloosheid en &ldquo;om meer om te gee oor die ander een se geluk as oor jou eie&rdquo;. &ndash; Netwerk24