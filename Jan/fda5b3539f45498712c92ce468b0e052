Geagte Son lawyers Ek skryf nou vir julle, want ek het genoeg gesoebat en gesmeek. My buurvrou se tiener- brat is &rsquo;n regte stoutgat en het in die Desembervakansie saam met sy tjommies klippe oor die muur gegooi en my vensters gebreek. Hulle dink dis een groot grap, al het dit my amper R12 000 gekos om die onnodigheid reg te maak. Nou weier die snotkop en sy ma om te betaal en ek weet nie wat om te doen nie. Hy kan mos nie net so wegkom sonder gevolge nie! Help!Geagte Son-leserJou brief vat my terug na my eie kattekwaad-kinderdae! Wat dikwels as onskuldige pret begin het, het soms baie groot moeilikheid veroorsaak. Ek het ook een keer per ongeluk &rsquo;n karvenster met &rsquo;n klip uitgegooi (lang storie), maar ek moes maande lank in en om die huis en tuin help vir ekstra sakgeld om vir die skade te betaal. Die tye lyk my het verander, maar jy hoef jou nie te bekommer nie. Die law is hier aan jou kant! As jou buurvrou weier om te betaal, kan jy altyd by die hof vir klein eise aanklop vir hulp!Die proses is eenvoudig, vinnig en spaar regskoste aangesien geen regsverteenwoordiging toegelaat word nie. Jy het dus nie eens &rsquo;n lawyer se hulp nodig nie! Die regsassistente en klerk van die hof is altyd beskikbaar om basiese advies te gee en om bystand te lewer tydens die proses. Jy noem nie hoe oud jy is nie, maar ek vermoed jy is darem al ouer as 18. Jy kan dus &rsquo;n eis instel, solank &rsquo;n bedrag van nie meer as R15 000 ge&euml;is word nie. Eise vir leningskuld, betaling vir goedere verkoop, agterstallige huurgeld en skadevergoeding is net &rsquo;n paar voorbeelde van die tipe eise wat ingestel kan word. Ongelukkig kan eise nie teen die staat in die hof vir klein eise ingestel word nie. Ek noem dit net ingeval jy of enige van ons lesers in die toekoms hulp benodig.Jy noem in jou brief dat jou skade amper R12 000 beloop, wat beteken dat jou eis wel aangehoor kan word deur die hof vir klein eise. Dis baie goeie nuus!Ongelukkig is daar streng beperkings op die tydperk wat &rsquo;n mens het om &rsquo;n eis in te stel vir skade, en &rsquo;n mens wil altyd verseker dat jou eis binne hierdie tydperk gebring word. In jou spesifieke geval het jy &rsquo;n volle drie jaar om &rsquo;n eis in te stel, wat getel word van die dag waarop die ongeluk plaasgevind het. Jy noem dat die voorval in Desember 2016 plaasgevind het, en dus behoort jy &rsquo;n eis te kan instel tot en met November 2019, waarna jou eis ongeldig sal wees in enige hof.Jy klink haastig vir jou geld, so moenie te lank wag nie!Nog voordat jy die hof vir klein eise nader, is dit belangrik dat jy sekere basiese dokumente bymekaar moet maak, wat as bewyse van jou eis kan dien. Die volgende dokumente is van belang:1. Kwotasie vir herstelwerk.2. Bewys van betaling.3. Korrespondensie tussen jou en jou buurvrou of haar seun.4. Be&euml;digde verklarings van enige ooggetuies.5. Enige ander dokumente wat van toepassing is en jy voel belangrik is om jou saak te steun.Jy noem ook dat jy kwotasies gekry het vir die herstelwerk aan jou voertuig. Dit is altyd raadsaam om minstens drie verskillende kwotasies te kry. In die praktyk gebruik ons gewoonlik die middelste van die drie kwotasies en nie die goedkoopste of duurste nie.Die volgende stap is om &rsquo;n formele brief te stuur aan jou buurvrou en haar seun wat hulle op terme plaas. Hierdie brief staan formeel bekend as &rsquo;n aanmaning en is baie eenvoudig en maklik om te skryf. In die aanmaning word verwys na die datum van die voorval, die plek waar die voorval plaasgevind het, &rsquo;n kort beskrywing van wat gebeur het, wie verantwoordelik was vir die ongeluk en op watter wyse die ongeluk veroorsaak is. Dit dui verder aan watter skade aan jou eiendom aangerig is, asook die nodige herstelkoste. Dit is belangrik om &rsquo;n tydstip in die brief aan te dui waarteen betaling vir die herstelwerk gemaak moet word (in praktyk gewoonlik 14 dae vanaf ontvangs). Die klerk van die hof vir klein eise sal jou kan bystaan om hierdie brief op te stel en te stuur.Die brief mag dalk jou buurvrou laat besef dat jy ernstig is en druk op haar sit om te betaal. Uit ervaring kan ek noem dat die meeste partye wat die brief ontvang, nooit daarop reageer nie. Gewoonlik word hulle vies en gooi die brief sommer in die asblik. Sommige mense sal selfs jok en s&ecirc; dat hulle nooit die brief ontvang het nie. Dit is om hierdie redes dat die aanmaning per geregistreerde pos gestuur moet word. Maak dus seker dat jy die regis&shy;trasiebewys veilig bewaar, dan kan jou buurvrou nie later maak asof sy dit nie ontvang het nie.As die 14 dae soos gemeld in die aanmaning verbygaan en jy geen betaling ontvang het nie, kan jy terugkeer na die hof vir klein eise vir verdere bystand. Die klerk van die hof sal &rsquo;n datum en tyd aandui waarop jy in die hof moet verskyn om jou saak te stel. Die klerk sal ook &rsquo;n dagvaarding uitreik wat die balju op jou bure sal beteken. Dit is te verstane dat jy gespanne kan voel op die dag wat jou saak aangehoor word, maar dit is glad nie nodig nie. Dit is belangrik dat jy self teenwoordig is in die hof aangesien die kommissaris wat die saak aanhoor aan jou geleentheid bied om jou saak te stel. Wees so spesifiek en duidelik as moontlik en maak seker dat jy enige vrae wat die kommissaris stel, volledig beantwoord. Jy sal ook die geleentheid gebied word om dokument&ecirc;re bewyse in te handig, asook enige getuies te roep. Ongelukkig word die partye nie toegelaat om mekaar te kruis&shy;ondervra nie, maar jy mag egter aan die kommissaris aandui watter aspekte van jou bure se saak onwaar is of waarmee jy nie saamstem nie. As die hof in jou guns beslis, sal jour buurvrou en haar seun verplig wees om jou onmiddellik vir die herstelwerk te vergoed. As sy versuim om gehoor te gee aan die hofbevel, kan die klerk van die landdroshof genader word om &rsquo;n eksekusiebevel uit te reik. Hierdie bevel word aan die balju oorhandig wat beslag sal l&ecirc; op die bure se eiendom en per eksekusieveiling verkoop om jou te vergoed vir die skade.Dis nie lekker om so met &rsquo;n mens se bure te sukkel nie, maar soms het &rsquo;n mens nie &rsquo;n keuse nie.Besoek so gou moontlik die hof vir klein eise vir bystand. Ek vertrou dat alles goed sal verloop. DIe Son lawyers