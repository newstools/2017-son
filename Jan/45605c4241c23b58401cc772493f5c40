DRIE mans het gister in die Mthatha-landdroshof verskyn nadat hulle na bewering &rsquo;n 15-jarige meisie gedwing het om met &rsquo;n 26-jarige man te trou.Di&eacute; praktyk of &ldquo;tradisie&rdquo; word ukuthwala genoem en behels die ontvoering van &rsquo;n jong vrou deur mans en sy vriende.Die bedoeling met di&eacute; &ldquo;tradisie&rdquo; is om die jong vrou en/of haar familie te dwing om met iemand te trou.&ldquo;Die drie mans, wie se ouderdomme van 26 tot 70 jaar wissel, is Saterdag gearresteer deur die Valke se eenheid teen ernstige misdaad in Ntlazi, gele&euml; net buite Mthatha,&rdquo; volgens kapt. Anelisa Feni, &rsquo;n woordvoerder van die Valke.Feni het ges&ecirc; twee van die mans, wat onderskeidelik 70 en 51 jaar oud is, is die minderjarige se oupas en di&eacute; het haar na bewering in &rsquo;n huwelik in bedrieg.&ldquo;Die minderjarige is geflous onder die voorwendsel dat sy gaan trek na Ntlazi en daar by haar 51-jarige oupa gaan woon sodat sy haar gr. 10 kan voltooi by &rsquo;n skool daar. &ldquo;Toe die polisie inligting oor &rsquo;n ukuthwala-voorval ontvang het, het hulle haar opgespoor in die 26-jarige se huis in Ntlazi,&rdquo; het Feni ges&ecirc;.Intussen is die minderjarig na &rsquo;n plek van veiligheid geneem.Die 26-jarige is aangekla van ontvoering en poging tot verkragting. &rsquo;n Klag van mensehandel staar die twee oupas in die gesig.Al drie verdagtes is op borgtog van R500 elk vrygelaat en moet op 17 Maart weer in dieselfde hof verskyn.