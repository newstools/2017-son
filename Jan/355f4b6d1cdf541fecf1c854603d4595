&ldquo;DAVID Cupido, oftewel Oompie, het vir ons &rsquo;n droom gegee.&ldquo;Hy help die armes. Mense wat voorheen niks gehad het nie, het nou iets.&ldquo;Watter Ponzi-skema?&ldquo;Dit is leuens.&rdquo;Dit is die mening van beleggers wat bankvas agter Oompie en 4th Power Investments staan.Die beleggers het Dinsdag opgewonde voor die Valke se kantoor vir Oompie, &rsquo;n vermeende Ponzi-pastoor, staan en wag.Di&eacute; sou glo al sy goedere en bates by die Valke terugkry.Joanie Visagie, &rsquo;n belegger en gemeenskapsaktivis, s&ecirc; dit was maar &rsquo;n dro&euml; Kersfees en feestyd.&ldquo;Hy het ons so baie gehelp en ons sou ons geld in Desember terugkry toe die Valke kom &shy;toeslaan en al sy bates en rekeninge vries.&ldquo;Hulle het sy selfone, skootrekenaars en ongeveer R420 000 gevat&ldquo;Toe dit gebeur, toe word ons almal van &rsquo;n Ponzi-skema verdink.&rdquo;Visagie s&ecirc; ook dat hulle al verskeie optogte in Worcester, Touwsrivier en De Doorns gehou het sodat die Valke die bates kan ontvries.Visagie s&ecirc;: &ldquo;Ons het memorandums ook aan die Valke oorhandig oor ons ons geld wil h&ecirc;.&ldquo;Ons is honger vir ons geld. Ons het dit broodnodig.&rdquo;Die Valke het glo &rsquo;n brief van ene mnr. Du Toit ontvang en dit is toe dat daar ondersoek ingestel is.&ldquo;Hulle het niks bewyse teen hom nie en dit is seker waarom hulle al sy goed gaan teruggee, want die speurder in die saak het ges&ecirc; dat hy vandag alles gaan terugkry,&rdquo; het Visagie voortgegaan.Sy het ook ges&ecirc; dat Oompie voorwaar vir die bruin gemeenskap &rsquo;n steunpilaar is en die euwel van swaarkry uit gemeenskappe verwyder.Volgens die beleggers sou die Valke gister Oompie se bates ontvries en al sy goed teruggegee het.By Son se aankoms by die Valke se kantoor was Oompie egter n&ecirc;rens te bespeur nie.Die beleggers het ook net aanhou s&ecirc; dat hy op pad is, maar dat hulle nie presies weet hoe ver hy is nie.Lloyd Ramavha, woordvoerder vir die Valke, het voorheen bevestig dat daar verskeie sake aanhangig gemaak is teen Cupido.&ldquo;Sake van bedrog, geldwassery en diefstal in teenstelling met die FAIS en Bankwet word ondersoek.&rdquo;Dit is onduidelik of Oompie enige van sy besittings teruggekry het.