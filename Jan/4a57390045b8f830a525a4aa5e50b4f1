DIE rede vir die verhoogde sterftesyfer en padongelukke di&eacute; feestyd op die land se paaie is roekelose en ongelisensieerde bestuurders.S&oacute; het Dipuo Peters, nasionale minister van vervoer, gister ges&ecirc; toe sy bekend gemaak het dat di&eacute; syfers met altesaam 5% gestyg het.Desondanks het die Oos-Kaap volgens die Padverkeers&shy;bestuurskorporasie (RTMC) die grootste afname in padsterftes die afgelope seisoen getoon.Di&eacute; provinsie se padsterftesyfer het met 20% gedaal, van 265 in 2015 tot 211 in 2016.Limpopo het met &rsquo;n styging van 31% die hoogste toename getoon met 244 sterftes in 2016 in vergelyking met die 186 in 2015.Volgens Peters is daar &rsquo;n toevloei van onbevoegde bestuurders op Suid-Afrika se paaie.&ldquo;Terwyl ons aanvaar dat die twee langnaweke wat n&aacute; mekaar geval het en die gure weer &rsquo;n uitdaging vir padveiligheid kon wees, moet ons ook aanvaar die bevoegdheid van ons bestuurders laat veel te wense oor in sekere gevalle.&rdquo;Sy s&ecirc;: &ldquo;Die feit dat &rsquo;n oorweldigende meerderheid van die padsterftes toegeskryf kan word aan enkel voertuie wat reg van voor gebots of gerol het, is &rsquo;n teken van ons bestuurders se onbevoegdheid om hul voertuie te beheer.&rdquo;Peters s&ecirc; verkeersbeamptes het tydens die feestyd meer as 432 padblokkades landwyd gehou en 453 263 boetes vir verskeie verkeersoortredings uitgereik.Peters het ook na die kwessie van beweerde korrupsie by rybewys-toetssentrums verwys en ges&ecirc; haar departement gaan sy ondersoek verskerp rakende hoe rybewyse en padwaardigheidsertifikate uitgereik word.&ldquo;Ek het die RTMC aangestel om hierdie ondersoek te begin sodat ons kan weet hoe dit moontlik is dat soveel onbevoegde bestuurders en onpadwaardige voertuie hulle op die paaie bevind.&rdquo;