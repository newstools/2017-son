&lsquo;HY HET &rsquo;n passie gehad vir musiek. Hy was een van die beste pianiste en van die mees toegewyde musikante wat ek geken het.&rdquo;S&oacute; gesels Keegan Williams van Toxic Candy Music, wat &rsquo;n gedenkkonsert re&euml;l vir die ontslape Nico Appolis.Appolis was net 23 toe hy in 2001 in Dubai n&aacute; &rsquo;n asma-aanval gesterf het. Appolis was destyds op toer saam met Richard Ceasar, Collin Peacock en Derrick Africa. Ceasar het ook net groot lof vir Appolis en beskryf hom as &ldquo;musically advanced&rdquo;. Ceasar voeg by: &ldquo;Hy het die ranks vinnig geklim in die musiekbedryf en terwyl hy in Dubai was, het hy ontwaak. &rsquo;n Regte Pinksterkind!&rdquo;Natasha Adams, Appolis se suster, s&ecirc; dis &rsquo;n wonderlike gebaar en &rsquo;n riem onder die hart dat so baie mense hom n&aacute; soveel jare steeds onthou. &ldquo;Ons is so dankbaar vir elkeen wat deel uitmaak van die konsert.&rdquo;Die konsert word vir 17 en 18 Februarie in die Bellville- stadsteater beplan. Die konsert begin 19:00. Kaartjies word teen R100 elk verkoop.Volgens Williams was Appolis destyds lid van die welbekende gospel-groep New Birth en sal die groep ook deel van die konsert wees.&ldquo;Nico het by Cedar Sekond&ecirc;r skoolgegaan en die skool se koor sal ook by die konsert optree,&rdquo; s&ecirc; Williams.Tony Cedras, Randal Skippers en Camillo Lombard is ander bekendes wat by die geleentheid ook eer aan Appolis sal bring.&ldquo;Hy was vir soveel mense &rsquo;n inspirasie. Ek kon na hom opkyk en het hom s&oacute; admire vir sy talent. Dis net gepas dat ons sy lewe en daardie besonderse talent vier,&rdquo; meen Williams.Bel Keegan by 071 786 0661 of stuur &rsquo;n e-pos na toxicandymusic@gmail.com.