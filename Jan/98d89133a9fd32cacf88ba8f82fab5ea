DIE medisyne Ritalin is baie in die spotlight en mense het negatiewe sienings van die medisyne wat voorgeskryf word vir kinders met ADHD.Maar Ritalin word ook vir ander ongewone toestande voorgeskryf. Mense wat aan narkolepsie lei (hulle raak net onbeheerd aan die slaap of lomerig) vind baat daarby.Omdat Ritalin die sentrale senuweestelsel stimuleer, help dit mense om langer wakker te bly. Dit help ook met kroniese diep depressie wat nie deur gewone antidepressante verbeter word nie. Ritalin werk vinnig om mense te help wat spoedige hulp nodig het.Dit word ook voorgeskryf vir mense met Chronic Fatigue Syndrome. Hulle is baie moeg en kan nie konsentreer nie. &ndash; Health24.com