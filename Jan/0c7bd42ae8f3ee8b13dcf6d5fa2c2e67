DIE hofverskyning van &rsquo;n polisiebeampte van Namakwaland vir onder meer bedrog is met skok en ongeloof deur die plaaslike inwoners begroet.Wat dit blykbaar vir die inwoners van Springbok s&oacute; erg maak, is dat die bedrog onder die o&euml; van sy kollegas gebeur het.Volgens kapt. Philani Nkwalase was Siyabonga Mangqishi (36) in die Springbok-polisiekantoor werksaam.Mangqishi het Dinsdag in die dorp hof geloop vir die vervalsing van dokumente en bedrog.Volgens die Valke het die on&shy;re&euml;lmatighede al in Januarie 2014 begin en tot Januarie vanjaar geduur. Mangqishi het na bewering dokumente vervals sodat geld vir die polisie in sy eie bankrekening gedeponeer kon word. Dit sluit glo onder meer in kontanteise, etegeld wat terugbetaal moes word, verblyfgeld, sowel as die geld vir die hernuwing van lisensieskywe vir polisievoertuie.Hy het die besonderhede van sy kollegas gebruik om fiktiewe eise in te dien.Di&eacute; geld, sowat R3,4 miljoen, is in sy persoonlike bankrekening inbetaal.Nadat &rsquo;n senior polisiebeampte &rsquo;n rot geruik het, het hy bos gelos. Volgens Nkwalase is Mangqishi (oorspronklik van Mthatha) op 16 Januarie gearresteer.Hy&rsquo;t op 17 Januarie vlugtig in die Springbok-streekhof verskyn. Hy het op verskeie klagte van bedrog tereg gestaan. Die saak is uitgestel tot 24 April. Hy is op streng borgtogvoorwaardes vrygelaat.Intussen gons dit op die sosiale media oor die onthulling van Mangqishi en sy hoflopery, wat byna ongesiens verbygegaan het.Nicolaas Jano, president van die politieke party die Kaapse Onafhanklike Kieserskongres (Koko), reageer: &ldquo;Hoekom word korrupsie eers ontbloot nadat miljoene gesteel word onder senior polisie-offisiere se o&euml;? Of is daar meer mense betrokke? Dis &rsquo;n skreiende skande!&ldquo;Korrupsie is een van die grootste euwels wat mense verarm. Dis &rsquo;n in-ding in alle regeringsfere. In die Noord-Kaap is die vader van korrupsie egter John Block, gewese ANC-voorsitter.&rdquo;