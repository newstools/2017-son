DIE 27ste herdenking van die vrylating van die ontslape Nelson Mandela uit die destydse Victor Verster-tronk word op 11 Februarie gehou.Di&eacute; datum is dit ook presies 27 jaar dat Madiba 27 jaar aan albei kante van die tronksel sou wees: 27 jaar binne en 27 jaar buite die tronk.Om hierdie geskiedkundige gebeurtenis te vier, sal die Drakenstein Korrektiewe Dienste en sy vennote gasheer vir &rsquo;n reeks aktiwiteite wees wat op 4 Februarie sal begin en tot 12 Februarie sal duur.Die doel is om te fokus op Madiba se triomf oor &aacute;l sy hindernisse.Daar word &rsquo;n beroep op oud, jonk, fiks en onfiks gedoen om die Drakenstein Korrektiewe Dienste te join om Madiba se vrylating met &rsquo;n wedloop te vier.Volgens Drakenstein Korrektiewe Dienste se areakommissaris, dir. Jeremy Matheyse, is die doel van die wedloop om gemeenskappe byeen te bring om Madiba se historiese vrylating te vier en om op sy nalatenskap voort te bou.&ldquo;Ek doen daarom &rsquo;n beroep op inwoners van die Cape Winelands-streek om ons te join om vanjaar se vieringe spesiaal te maak,&rdquo; s&ecirc; hy.Die sluitingsdatum vir manual inskrywings vir die 10 km- en 27 km-wedloop is 29 Januarie. Die sluitingsdatum vir aanlyn inskrywings is 4 Februarie.Inskrywings vir die 5 km-pretloop is tot die oggend van die wedloop (08:00) oop. Inskrywingsvorms is beskikbaar by die Drakenstein-korrektiewe fasiliteit, Drakenstein munisipale kantore en Sportsmans Warehouse. Kyk ook by 27ForFreedom.co.za.