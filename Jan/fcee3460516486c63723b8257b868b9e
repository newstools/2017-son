DIE lyk van die 25-jarige Noluthabo Maliza is die naweek in Peddie gevind. Kapt. Mali Govender, &rsquo;n polisiewoordvoerder, s&ecirc; dit kom nadat Maliza se man Vrydag voor die Peddie- landdroshof geparkeer en sy vrou in die kar gelos het. Volgens Govender het die man sy selfoon ook in die kar by sy vrou gelos. &ldquo;Toe hy terugkom, was sy vrou en sy voertuig weg. Hy het dadelik die polisie daaroor ingelig.&rdquo;Die polisie het die voertuig Saterdag in die Qamnyana Administration Area in Tyefu gevind. Govender voeg by dat Maliza se lyk nie ver van die voertuig gevind is nie. &ldquo;Die forensiese span sal &rsquo;n nadoodse ondersoek doen om die oorsaak van haar dood te bepaal.&rdquo;Volgens Govender was die forensiese span ure lank op die toneel om dit vir leidrade te fynkam. Brig. David Kanuka, die Grahamstad-stasiebevelvoerder, het sy simpatie met die oorledene se familie betuig. &ldquo;Daar is &rsquo;n span goeie speurders wat aan hierdie saak werk en ons sal alles in ons vermo&euml; doen om die verdagtes te vind.&rdquo;Diegene met inligting oor die voorval word gevra om 08600 10111 te skakel.