DIE polisie het &rsquo;n man in Manenberg naby Kaapstad in hegtenis geneem nadat meer as 2 500 kreefsterte in sy besit gevind is.Lt.kol. Andr&egrave; Traut, &rsquo;n polisiewoordvoerder, het bevestig die polisie het die verdagte Vrydag in hegtenis &shy;geneem.Polisiebeamptes was met roetine-patrolliewerk besig toe hulle die verdagte se huis deurgesoek het.&ldquo;Polisiebeamptes het 2 543 ondermaat kreefsterte en 73 heel krewe in die man se huis ontdek,&rdquo; het Traut verduidelik.Die kreef en kreefsterte het &rsquo;n geraamde straatwaarde van R300 000.Die 26-jarige verdagte sal na verwagting vandag in die Athlone-landdroshof op aanklag van die onwettige besit van kreef verskyn. &ndash; Netwerk24