RANDY &ldquo;Flat&rdquo; Malgas, een van die Baai se &ldquo;most wanted&rdquo; vermeende gangsters, het gister vlugtig by die beskuldigdebank in die Baaise landdroshof ingeskuif. Hy staan tereg op aanklagte van moord, poging tot moord en motorkaping.Die voorvalle waarby die vermeende Kakmaker na bewering betrokke was, het in Desember 2016 plaasgevind. Die saak is tot 23 Januarie uitgestel vir nader ondersoek. Hy bly in aanhouding. Malgas is vroe&euml;r saam met Gurshwin Petersen en Loyiso Mi&shy;yako vrygespreek aan die moord op Mondray Jacobus op 2 Maart 2013 in Reconciliation-straat, Kleinskool. Jacobus se o&euml; is n&aacute; sy skietdood uit sy oogkaste geskiet. Hulle het ook tereggestaan op aanklagte van moord, die onwettige besit van &rsquo;n vuurwapen en die onwettige besit van ammunisie.Minute nadat Malgas en sy makkers vrygespreek is, het hy op sy knie&euml; gegaan en sy girlfriend, Imelda Ferreira, gevra om met hom te trou.Die twee sou verlede jaar getrou het.Malgas het vroe&euml;r aan Son ges&ecirc;: &ldquo;Ek voel baie gelukkig. Ek glo nie ek sal weer hier (in die hof) beland nie. Ek het nou &rsquo;n nuwe werk ook gekry.&rdquo;Kort nadat hy Ferreira gevra het om te trou, is hy in &rsquo;n oor-en-weer-skietery in Kleinskool deur &rsquo;n lid van die Spotbouer-bende gewond. Malgas is toe vir dood agtergelaat.Hy het na bewering die man wat hom geskiet het, Hyron September, noodlottig gewond.