Hy moet weliswaar oor &rsquo;n maand op drie moordaanklagte in die beskuldigdebank staan, maar blykbaar het dit Henri van Breda nie juis geskeel toe hy in die feestyd met sy meisie op die Kaap se strande baljaar nie.&nbsp;Dis hoe dit lyk op Daniell&aacute; Janse van Rensburg se sosialemediarekeninge. Daar het sy kiekies geplaas waarop die paartjie gelukkig, sorgeloos en dolverlief lyk. Die twee voormalige sjefstudente, wat ook saam op aanklag van dwelmbesit teregstaan, het blykbaar in die vakansie op Kaapse strande in die son gebaai. En twee weke gelede het die brunet by &rsquo;n foto van haar k&ecirc;rel wat in &rsquo;n swembroek oor die see uitstaar, geskryf: &ldquo;Wat &rsquo;n uitsig en die strand is ook heel goed.&rdquo; Van die ander kiekies was &rsquo;n silhoe&euml;t van haar en die 22-jarige moordverdagte wat soen terwyl die son agter hulle sak en een waarop sy aan die Weskus aan oesters wegl&ecirc;. Oor &rsquo;n maand sal daar geen tyd vir oesters, soene of swem wees nie wanneer Henri op 3 Februarie op drie aanklagte van moord, &rsquo;n aanklag van poging tot moord en &rsquo;n aanklag van dwarsboming van die gereg in die hooggeregshof in Kaapstad sal verskyn. Di&eacute; seun van &rsquo;n ryk sakeman word daarvan beskuldig dat hy sy pa, Martin (54), sy ma, Theresa (55), en sy ouboet, Rudi (22), in Januarie 2015 op die eksklusiewe De Zalze-landgoed vermoor het. Die aanklaers meen Henri het sy suster, Marli (18), ook probeer vermoor. - huisgenoot.com