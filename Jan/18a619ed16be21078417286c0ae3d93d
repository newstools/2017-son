LEERDERS van gr. 8 tot gr. 12 kan hulle nou inskryf vir die SA Math Olympiad (Samo).Verlede jaar het 85 000 leerders van Suid-Afrika en sy buurlande deelgeneem.Inskrywings open op 3 Februarie en die inskrywingsvorm is beskikbaar by www.samf.ac.za, of skakel 012 392 9372.Daar is twee verskillende eksamens vir gr. 8 en gr. 9 en dieselfde vraestel vir gr. 10 tot gr. 12.Die eerste ronde vind op 15 Maart plaas by die onderskeie skole.Leerders wat meer as 50% behaal in die eerste ronde, kwalifiseer vir die tweede ronde, wat op 10 Mei plaasvind.Die 100 beste senior presteerders en 100 beste junior presteerders gaan deur na die derde ronde, wat op 27 Julie geskryf sal word.&ldquo;Die Olympiad is een van die beste maniere om die talentvolste leerders in die land te identifiseer.&ldquo;Deelname plaas leerders in &rsquo;n baie sterk posisie wanneer hulle universiteit toe gaan,&rdquo; s&ecirc; die uitvoerende direk&shy;teur van die Suid-Afrikaanse Mathematics Foundation, prof. Johann Engelbrecht.Daar is pryse vir die beste junior leerder en beste senior leerder. Dan ook vir die bes presterende meisieleerder, beste Afrika-leerder en beste leerder van buite Suid-Afrika.Skole wat deelneem, kom ook in aanmerking vir verskeie pryse.