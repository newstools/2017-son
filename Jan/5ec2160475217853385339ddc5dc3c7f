Die Cape Town Minstrel Carnival Association beskuldig die Stad Kaapstad dat hy geld en &ldquo;ou apartheidtaktiek&rdquo; gebruik om die klopse vir eie gewin te verdeel. Maar die Stad ontken dit en s&ecirc; die vereniging het nie befondsing versoek van die spesiale geleentheidskomitee en ook nie vir &lsquo;n permit aansoek gedoen om aan vandag se klopse parade deel te neem nie. CTMCA verteenwoordig sowat 60% van die stad se klopse en het Vrydag aangekondig dit gaan beslis nie aan die jaarlikse Tweede Nuwe Jaar geleentheid deelneem nie. &ldquo;Moet ons nie verdeel en beheer, dit is &lsquo;n ou apartheidstaktiek wat hulle probeer,&rdquo; het hoofbestuurder van die CTMCA Kevin Momberg gister ges&ecirc;. &ldquo;Ons het dit [Tweede Nuwe Jaar event] al suksesvol vir 19 jaar, totdat die stad besluit het &lsquo;n ander organisasie sal gasheer wees. Dit is natuurlik hul reg om dit te doen.&rdquo; Momberg beweer die stad is petty met sy goedkeuring vir die organisasie. Hy noem die vereniging sal voortgaan met sy eie klopse kompetisie by Athlone stadion.&nbsp; &ldquo;Die stad bied ons geen ondersteuning om die event aan te bied nie. Die vereniging sal regsadvies kry vir die pad vorentoe.&rdquo; Mayco lid vir toerisme, geleenthede en ekonomiese ontwikkeling, Eddie Andrews, maak Momberg se bewerings af as onwaar. &ldquo;Die Kaapse Klopse Karnival Vereniging [wat geld van die stad gekry het] is die enigste organisasie wat fondse aangevra het. Hulle is die enigste organisasie wat aansoek gedoen het vir &lsquo;n permit.&rdquo; Hy noem verder die CTMCA het aansoek gedoen vir &lsquo;n permit vir die 3de en 7de en sou goedkeuring kry, indien al hul dokumente reg was. &ldquo;Die goedkeuring van events is &lsquo;n administratiewe proses en word deur die stad se beleid vasgestel. Dit is die standaard vir alle events.&rdquo; Volgens Andrews dek die R4m wat begroot is deur die stad vir die klopse funksies talle funksies en nie net die groot een vandag nie. &ldquo;R1.8m is aan die KKKV vir die parade betaal en R800,000 aan die Malay Choir raad vir verlede Vrydag se funksie. Talle rade het aansoek gedoen vir befondsing en talle het om verskeie redes nie gekry nie.&rdquo; &ndash; News24