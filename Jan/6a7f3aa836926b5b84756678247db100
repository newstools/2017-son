INWONERS van die Kammapark-skuilings in Korsten dreig om tyres te brand en stem dik te maak voor burgemeester Athol Trollip se kantoor. Dit kom terwyl talle inwoners nou reeds die afgelope sewe jaar in skuilings woon en vir huise wag. Simone Kupido, een van die inwoners, het verduidelik dat Kammapark se mense soos hoenders leef weens misdaad wat so erg is in die area. &ldquo;Voor son-onder moet ons gaan slaap net soos hoenders, want as &rsquo;n mens in die aande hier ronddwaal, word jy doodgemaak.&rdquo;Kupido voeg verder by dat gangsters gereeld deur hul gebied hardloop. &ldquo;Veral as hulle mekaar skiet of &rsquo;n winkel beroof, dan hardloop hulle hierdeur.&rdquo;Sy vertel ook dat daar geen werkende straatligte in hul omgewing is nie. Dit maak die misdaad erger. Christeline Abdullah voeg by dat die kinders nie eens ordentlik buite kan speel nie. &ldquo;Ons moet ons kinders gereeld dophou, want die gangsters hardloop hier deur met hul vuurwapens.&rdquo;Abdullah meen dat gangsters die kinders seermaak. Kupido s&ecirc; ook dat daar groot fout met die rioolstelsel in die gebied is. &ldquo;Dit stink en ons gebruik emmer&shy;toilette.&rdquo;Volgens Fernando &shy;Petrus kom die munisipaliteit net vier keer &rsquo;n maand om die toilette skoon te maak. &ldquo;Hoe verwag hulle dat ons so moet lewe? Dis pateties.&rdquo;Volgens Kupido is daar ook net een kraan wat 61 huisgesinne moet deel. Maggie Dennis vrees &shy;wintertyd en voeg by dat die struktuur van die skuilings baie swak is. &ldquo;Wanneer die wind so sterk waai, dan beweeg die hele skuilplek, dit voel asof alles hierbinne gaan breek.&rdquo;Dennis vertel ook dat &rsquo;n verteenwoordiger van die behuisingsdepartement ook met met hulle moes gepraat het. &ldquo;Maar niemand het ooit uitgekom nie. Ons is hier ge-dump en almal maak le&euml; beloftes.&rdquo; Nettie Kupido vertel dat haar huis uitmekaar val. &ldquo;Onse dak is reeds stukkend en ek weet nie wat volgende gaan wees nie.&rdquo;Die inwoners van Kammapark bid dat hulle huise kry v&oacute;&oacute;r 2017 se winterdae. Mthubanzi Mniki, &rsquo;n munisipale woordvoerder, is bewus van die probleem. Hy het bevestig dat die behuisingsdepartement ingelig is oor die probleem. &ldquo;Hulle is besig met nader ondersoek en sodra ek &rsquo;n verslag kry, sal ek &rsquo;n amptelike antwoord kan gee.&rdquo;