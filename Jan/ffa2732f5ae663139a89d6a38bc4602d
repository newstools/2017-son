HEIDELBERG. &ndash; Die &shy;humeure het onlangs behoorlik in di&eacute; dorp opgevlam toe nagenoeg 150 ontstoke inwoners hul behuisingsfrustrasies met die Wes-Kaapse LUR van behuising, Bonginkosi Madikizela, gedeel het.Di&eacute; ontevredenheid van die inwoners spruit uit die beweerde knoeiery van twee plaaslike behuisingsbeamptes van die Hessequa-munisipa&shy;liteit, en van sekere voormalige raadslede. Van die ontevredenes beskuldig die twee amptenare daarvan dat hulle mense van buite Heidelberg voorkeur gee met die toekenning van die onlangs voltooide 122 huise. Madikizela het in Desember aan 34 begunstigdes, onder wie 2 bejaardes en &rsquo;n gestremde, van die Diepkloof-projek hul sleutels oorhandig. Volgens Michelle Johannes, wat al in 2004 aansoek gedoen het, is haar en nog vier ander mense se aansoeke in 2012 goedgekeur. Hulle moes egter kort daarna verneem dat hulle nie meer kwalifiseer nie.Dean Prins, wat wel &rsquo;n huis gekry het in die eerste fase van die Diepkloof-projek, veg nog saam met twee ander inwoners om hul huis wettig te bewoon nadat die muni&shy;sipaliteit &rsquo;n saak van onwettige besetting teen hulle gemaak het. Madikizela het op sy beurt die ontevredenes meegedeel dat hy kennis neem van hul dilemma en het beloof om binne &rsquo;n maand terug te kom.