WAT &rsquo;n sweet sixteen verjaardag moes gewees het, het in &rsquo;n tragedie ontaard toe &rsquo;n jong seun op sy birthday verdrink het.Pernall Ceaser (16) van Riebeek-Wes het Woensdag op sy 16de verjaardag in &rsquo;n dam verdrink waar hy en sy maats gaan swem het.Pernall se lyk is eers Donderdagmiddag deur polisieduikers uit die dam gehaal.Hy het saam met sy broer, suster en nog vriende na die dam gegaan om te gaan swem.Sy suster, Andoray, het glo eerste uit die vlak water gekom, terwyl Pernall nog saam met sy broer, Sheldon, en vriende in die water was.Sheldon het daarna &rsquo;n seuntjie wat in die water was, uitgebring en toe hy omkyk, was Pernall n&ecirc;rens te sien nie.Hy het in die water na Pernall geroep, maar daar was geen antwoord nie.Hy het toe onmiddellik die polisie gebel en sy ouers laat weet. Volgens Pernall se neef Elroy Adams het die polisie eers drie ure later by die dam opgedaag.Hulle moes toe ook nog vir die duikers wag om na Pernall se lyk te soek.Die polisieduikers het glo eers laat daar opgedaag en kon net toe tot 22:00 Woensdag na Pernall se lyk soek.Hulle het Donderdagoggend die soektog voortgesit en eers teen vroegmiddag Pernall se lyk gevind.