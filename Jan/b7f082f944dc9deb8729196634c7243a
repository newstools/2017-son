&rsquo;n Baba wat in 1998 uit &rsquo;n hospitaal in Jacksonville, Florida, ontvoer is, is Vrydag opgespoor. Volgens die cops is Kamiyah Mobley in Walterboro, Suid-Carolina gevind en haar identiteit is deur DNS-toetse bevestig. Mobley het as Alexis Manigo grootgeword.&nbsp; Gloria Williams (51), wat sy jare lank geglo het haar ma is, is op &rsquo;n klag van ontvoering toegekap. Die steelma is opgespoor deur wenke van die nasionale sentrum vir vermiste en mishandelde kinders. Die naam waarmee sy grootgeword het is deur vervalste dokumentasie aan haar gegee.Die baba was net &rsquo;n paar ure oud toe sy uit haar ma se saal ontvoer is. Die ontvoerder was geklee in &rsquo;n verpleegstersuniform, &rsquo;n geblomde jurk en groen hospitaalbroek in 1998. &ldquo;Sy is as pasgeborene ontvoer en gaan tyd en ondersteuning nodig h&ecirc; om dit alles te verwerk,&rdquo; het Mike Williams, polisiehoof in Jacksonville, ges&ecirc;. Haar biologiese familie was oorweldig deur die nuus, maar of sy hulle sal wil leer ken, sal van Mobley afhang. Maar die tiener het haar steelma op Facebook verdedig. &ldquo;My ma het my grootgemaak met alles wat ek nodig gehad het en ook met alles wat ek wou h&ecirc;. Die oningeligtes sal dit nie verstaan nie. My ma is g&rsquo;n skurk nie,&rdquo; het sy op Facebook geskryf. Williams is in Suid-Carolina op klagte van ontvoering en dwarsboming van &rsquo;n kind se toesig in hegtenis geneem en is tans die mang. &ldquo;Ons ondervra soveel mense as moontlik om die gebeure van 18 jaar gelede te skets. Baie vrae is nog onbeantwoord,&rdquo; het Williams ges&ecirc;. Williams sal aan Florida uitgelewer word en sy kan tot lewenslank mang. &ndash; Metro.co.uk