DIE tenger figuur van die siek man wat in &rsquo;n patetiese bondel sonder heenkome in die straat l&ecirc;, is die eerste gesig wat jou begroet wanneer jy Corkstraat, Schauderville, binnekom.Jan Witbooi (56) en sy girlfriend, Yvonne &shy;Stevens (56), is genoodsaak om op straat te slaap nadat hulle blykbaar verlede Saterdag deur hul landlady in &shy;Kammapark uitgeskop is.Om alles te kroon is Witbooi bedl&ecirc;end en kan hy niks vir homself doen nie.Stevens moes hom blykbaar in &rsquo;n trollie stoot tot waar hy nou l&ecirc;.Inwoners hier s&ecirc; hulle het al die ambulans ontbied, maar di&eacute; het ges&ecirc; hulle kan hom nie hospitaal toe neem nie omdat dit &rsquo;n welsynsgeval is. &ldquo;Ek weet nie wat om te doen nie, want ons het n&ecirc;rens om te gaan nie,&rdquo; s&ecirc; Stevens.&ldquo;Hy was maar altyd siek, maar vandat ons hier op die straat bly, het hy net erger geword.&ldquo;Ek het Sondag die ambulans hier sien optrek en daar was weer hoop in my hart, maar toe ek weer sien, toe ry hulle weg.&rdquo;Sizwe Kupelo, &rsquo;n woordvoerder vir die Oos-Kaapse gesondheidsdepartement, s&ecirc; niemand het die reg om iemand toegang tot mediese hulp te weier nie.&ldquo;Ek bel dadelik die bestuurder van die nooddienste en sal ondersoek instel.&rdquo;Stevens s&ecirc; sy weet nie wat eintlik gebeur het nie, maar Saterdag het haar landlady net skielik ges&ecirc; hulle moet loop.&ldquo;Ek het nog elke maand huur betaal en sy (die landlady) loop selfs met Jan se bankkaart rond. Ek weet nie wat ons aan haar gedoen het dat sy &rsquo;n siek man kon uitskop nie.&rdquo;By Son se besoek l&ecirc; Witbooi half bewusteloos onder &rsquo;n dun kombers in &rsquo;n parkeerarea. Hy kan glo nie praat nie en dra glo &rsquo;n kimbie, want hy het nie meer beheer oor sy blaas nie.Stevens sit verslae langs haar lewensmaat en vou haar arms om haar bene.&ldquo;Toe dit die laaste paar dae so gere&euml;n het, het ek maar net &rsquo;n seil oor ons twee getrek en gebid dat ons nie te nat en ek ook siek word nie,&rdquo; s&ecirc; sy.Oor hoe hy voel omtrent sy omstandighede, moet Stevens eers &rsquo;n vlieg afvee wat op Witbooi se mond kom rus het.Hy maak sy mond oop om te praat, maar daar kom nie &rsquo;n geluid uit nie en hy skud net sy kop terwyl hy met sy duim afwaarts wys.Waydene Hiles, wat in di&eacute; straat werk, s&ecirc; haar hart breek vir di&eacute; twee ou mense.&ldquo;Hulle l&ecirc; al die afgelope week hier en dis nie lekker om hulle elke dag so te sien ly nie.&rdquo;Chantell van Breda, wat ook hier werk, s&ecirc; sy het haar lunch vir hulle gegee en ook vrugte, want hulle het niks om te eet nie.Nog &rsquo;n inwoner, wat verkies om anoniem te bly, s&ecirc; hy is bekommerd oor wat met hulle kan gebeur. &ldquo;Hy is hulpeloos en sy is &rsquo;n vrou. Wat kan die kwaaddoeners nie alles met haar aanvang nie?&rdquo;Abraham Isaacs, die raadslid vir wyk 11, s&ecirc; hy is heeltemal verbaas om van di&eacute; situasie te hoor aangesien hy nie daarvan bewus was nie.Hy s&ecirc; nie &rsquo;n enkele persoon wat &rsquo;n container gekry het in Kammapark, word toegelaat om huurders in te neem en &rsquo;n fooi te vra nie. Dit wat die landlady dus gedoen het, is onwettig.&ldquo;Ek is hier om verandering en hulp aan te bied so ver as wat ek kan, en ek is jammer ek het nie op die oomblik beskikbare slaapgeriewe vir hulle nie.&ldquo;Ek sal wel definitief na die situasie kyk.&rdquo;