DIT was veronderstel om &rsquo;n plesierige nuwe jaar vir die kinders van Bonteheuwel te wees, maar toe eindig dit in bloed in Soetdoringstraat.Vier kinders is steeds in die hospitaal nadat &rsquo;n dronkbestuurder hulle op Nuwejaarsoggend omgery het.Altesame 13 kinders is n&aacute; 01:00 omgery.Ontstelde ouers en kinders het vertel &rsquo;n dronk man het die kinders aspris omgery.&ldquo;Hy het af in die straat gekom en een kind gestamp. Toe reverse hy en jaag toe weer voort waar hy ander kinders ook gestamp het,&rdquo; vertel inwoners.Die vier kinders wat steeds in die hospitaal is, is Anzio Joemat (9) wat in die Rooi Kruis-kinderhospitaal is, Casey Brown (15) in die Groote Schuur-hospitaal en Haley Jacobs (17) en Resn&eacute; Kindtaar (13), albei in die Somerset-hospitaal.Casey se ma, Abigail Spencer, s&ecirc; haar seun was in &rsquo;n koma, maar dit lyk of hy daaruit gaan kom.&ldquo;Daar is steeds bloeding in sy kop en sy niere is ge-bruise.&rdquo;Leandrea Timmie (19) en Donay Moses (16), twee meisies wat in die voorval lig beseer is, s&ecirc; die driver het oor hul voete gery.Dominique Jacobs (29) s&ecirc; die man het soos &rsquo;n padvark gejaag.Inwoners s&ecirc; dis nie die eerste keer dat hy kinders raak ry nie.Die ouers vertel hy het dieselfde aand in ander strate ook kinders raak &shy;gery.Angus McKenzie, die raadslid vir wyk 50 in Bonteheuwel, s&ecirc; dis jammer dat 2017 op so &rsquo;n manier begin.&ldquo;Dit wys net weer die belangrikheid van veiligheid op ons paaie.&ldquo;Ons moet ekstra versigtig wees in gemeenskappe waar kinders in die strate speel.&rdquo;McKenzie s&ecirc; &rsquo;n saak is by die polisie gemaak en hy kan die versekering gee die cops doen hul bes om die oortreder te arresteer.&rsquo;n Polisiewoordvoerder, lt.kol. Andr&egrave; Traut, s&ecirc; &rsquo;n navraag is oor die voorval uitgestuur en die polisie wag vir &rsquo;n antwoord.