DEMONE, tokkelossies en mense wat &ldquo;vuiligheid&rdquo; gebruik.D&iacute;t is alles dinge wat die 17-jarige Bernadene Matroos, die jongste &ldquo;siener&rdquo; van die Kerk van God Profetiese Bediening in Middelburg, na bewering daagliks sien.&ldquo;Ek het al &rsquo;n tokkelossie in ons huis gesien. Dis &rsquo;n klein figuur met &rsquo;n menslyf en skerp ore met die wreedste gesigsuitdrukkings.&ldquo;Hulle kom gewoonlik in die nag met medisyne wat hulle onsigbaar maak. &ldquo;Hulle kan ook shapeshift, maar omdat die Here my gesalf het, kan ek hulle sien.&rdquo;Bernadene, &rsquo;n gr. 10-leerder in die Senior Sekond&ecirc;re Skool Middelland, s&ecirc; sy het die eerste keer besef sy het di&eacute; gawe ontvang toe sy in &rsquo;n kerkdiens &rsquo;n jaar gelede net kortasem geraak het.&ldquo;Ek het my o&euml; toegemaak en gedink ek word siek, maar toe gooi die Gees my op die grond neer, waar ek gel&ecirc; en tekere gaan het.&rdquo;Bernadene s&ecirc; daarna het die Gees haar opgelig, weer neergegooi en nadat sy opgestaan het, is sy weer deur die Gees rondgetol en het sy in tale gepraat.Sy s&ecirc; daarna het sy eers begin drome kry waarin die Here dinge aan haar openbaar, maar n&aacute; &rsquo;n tyd kon sy sekere dinge met die blote oog sien.&ldquo;Dit gebeur soms wanneer ek in die klas sit. &ldquo;As iemand langs my kom sit en my kop begin skielik pyn en draai en ek word naar, dan weet ek die persoon is besig met vuilgoed soos toordery.&rdquo;Bernadene voeg by sy voel baie gelukkig oor di&eacute; gawe.&ldquo;Ek is bly dat ek kan getuig watter wonderlike dinge die Here met my jong lewe kan uitrig.&rdquo;Bernadene is egter nie &aacute;l een in haar kerk wat &rsquo;n &ldquo;spesiale&rdquo; gawe het nie.Rolleen Reners (17) is di&eacute; kerk se jongste &ldquo;profeet&rdquo;.Haar eerste ervaring het glo begin as &rsquo;n warm gevoel wat deur haar lyf spoel voordat die Here woorde in haar mond gel&ecirc; het.Di&eacute; saggeaarde meisie, wat pas aan die Senior Sekond&ecirc;re Skool Middelland gematrikuleer het, s&ecirc; dis &rsquo;n wonderlike voorreg.&ldquo;Om &rsquo;n profeet te wees is om connected te wees aan die Here en dit stel my in staat om ander te help.&ldquo;Hy spreek deur my om sy boodskap aan die gemeente oor te dra.&rdquo;Sy voeg by: &ldquo;Daar is nie baie mense wat die eer het om op so &rsquo;n jong ouderdom vir die Here te werk nie en ek sal dit vir niks op aarde verruil nie.&rdquo;Rolleen s&ecirc; hoewel sy as profeet nie visioene kry nie, kry sy nou en dan drome wat ook &rsquo;n betekenis het.&ldquo;As ek byvoorbeeld droom van &rsquo;n klomp kiste en &rsquo;n persoon verskyn in die droom, weet ek daardie persoon of &rsquo;n familielid van hom of haar gaan sterwe.&rdquo;Rolleen, wat tans Saterdae op jeugbyeenkomste en Sondae in die kerk &ldquo;profeteer&rdquo;, s&ecirc; sy het nie tyd vir boyfriends nie omdat dit sal inmeng met haar &ldquo;Godswerke&rdquo;.Sy beplan ook om nadat sy haar as onderwyser bekwaam het, na haar tuisdorpie terug te keer.