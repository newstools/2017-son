DIE Oos-Kaapse onderwysdepartement (OKOD) verwag &rsquo;n redelik goeie matriekslaag&shy;syfer wanneer die uitslae van 2016 se eindeksamen bekend gemaak word.S&oacute; het Mali Mtima, &rsquo;n depar&shy;tementele woordvoerder, gister aan Son ges&ecirc;.Matriekleerders landwyd weet m&ocirc;re wat die toekoms vir hulle inhou. Dit is wanneer die uitslae landwyd bekend gemaak word.Volgens Mtima het die OKOD verlede jaar swaar in sy gr. 12-leerders bel&ecirc; en groot steun aan hulle gebied.Mtima het weer bewerings die nekslag probeer toedien dat handboeke laat aan skole gelewer is.Hy het ges&ecirc; handboeke is vroeg afgelewer en daar was nie &rsquo;n tekort aan handboeke nie. Probleme is glo veroorsaak deur skole wat nie meer deel van die sentrale verkrygingstelsel wou wees nie, maar later wou terugkeer.Mtima het ook bevestig daar was geen voorvalle van vraestelle wat uitgelek het of leerders wat by groepkullery betrokke was nie.Die Oos-Kaap se 2015- matriekslaagsyfer van 56.8% was die swakste in die land.Maar Edmund van Vuuren, die provinsiale DA-woordvoerder, het ges&ecirc; die slaagsyfer sal weer nie naby die OKOD se doelwit van 70% wees nie.Volgens hom sal dit broekskeur gaan om selfs &rsquo;n 60%-slaagsyfer te behaal.&ldquo;Aan die einde van die tweede kwartaal het matrieks in die provinsie &rsquo;n gemiddelde slaagsyfer van net 44.9% behaal. Onder die 94 000 voltydse leerders was daar ook 25% wat oorgeplaas is sonder om gr. 11 te slaag. &ldquo;In 2015 het minder as 12% van oorgeplaaste leerders geslaag,&rdquo; het hy ges&ecirc;.Van Vuuren verwag egter dat skole in die Baai se noordelike gebiede &rsquo;n gemiddelde slaagsyfer van meer as 70% sal behaal.Volgens hom was daar in 2016 minder ontwrigting by di&eacute; skole as wat in 2015 ervaar is.&ldquo;Daar was ook nie groot kwessies met die aanstelling van onderwysers nie en alle vakke is verlede jaar by skole in die Northerns gedek,&rdquo; het Van Vuuren afgesluit.Umalusi, die raad vir gehalteversekering in algemene en verdere onderwys en opleiding, het die uitslae verlede week goedgekeur.Prof. John Volmink, Umalusi-voorsitter, het verlede week ges&ecirc; die uitslae van al die sentrums betrokke by groepkullery sal weerhou word.Dit sluit in die uitslae van sowat 100 matrieks van Limpopo nadat die tweede wiskundevraestel uitgelek het. Onre&euml;lmatighede is ook in KwaZulu-Natal, Gauteng en Mpumalanga opgespoor.Maar Gavin Davis van die DA het reeds verlede week sy kommer oor &rsquo;n &ldquo;kunsmatige styging&rdquo; van uitslae weens standaardisering uitgespreek.Op &rsquo;n vergadering oor standaardisering is aangedui 32 van die 58 vakke se punte is aangepas.