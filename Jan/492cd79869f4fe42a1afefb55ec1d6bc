TWEE van die drie vermeende lede van die Spotbouerbende sal op 23 Januarie weet of hul borgtogaansoek suksesvol was of nie.Deilon Makoppa en Kurt Bosman doen tans in die Baaise landdroshof aansoek om borgtog.Hul makker, Damian Kammies, het sy borgtogaansoek laat vaar omdat hy twee hangende moordsake teen hom het.Die drie stuks staan tereg op klagte van moord, aanranding met die opset om ernstig te beseer, ontvoering en die onwettige besit van &rsquo;n vuurwapen en ammunisie.Hul hofsaak spruit uit &rsquo;n voorval waarin twee mense vermoor en nog een ontvoer is in &rsquo;n sogenaamde wraakaanval in Desember verlede jaar.Die beskuldigdes se law&shy;yer, Ryno Scholtz, het gister in sy slotbeto&euml; ges&ecirc; die staat het nie sy werk reg gedoen nie.Volgens Scholtz het die beskuldigdes hul weergawes van die gebeure gegee, maar die staat het dit nie opgevolg nie. Hy het hier verwys na alibi&rsquo;s met wie die staat nie gepraat het nie en &rsquo;n video-opname waarin Makoppa is wat die staat glo ge&iuml;gnoreer het. Scholtz s&ecirc; selfs die ondersoekbeampte in die saak het ges&ecirc; die saak is moeilik om te ondersoek. Hy (Scholtz) verwys na die ondersoek as &rsquo;n one track investigation.Volgens Scholtz is een van die getuies, ene sers. Goosen, glad nie &rsquo;n selfoonkenner of &rsquo;n kenner van WhatsApp nie.Hy s&ecirc; Scholtz se testimony in di&eacute; verband beteken niks.Dit is nadat beweer is dat Makoppa lid is van &rsquo;n WhatsApp-groep waarin onder meer oor vuurwapens gepraat word.Adv. Rafiek Ahmed, staatsaanklaer, het ges&ecirc; met betrekking tot Makoppa en Bosman is daar verskeie onafhanklike getuies wat hulle op die moord&shy;toneel plaas.Ahmed s&ecirc; die feit dat die beskuldigdes as &rsquo;n groep opgetree het, maak hulle &rsquo;n gevaar vir die gemeenskap.