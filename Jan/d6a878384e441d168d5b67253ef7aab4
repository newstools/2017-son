GORDEL vas! Faksiegevegte in die ANC kan hierdie jaar tot uitbarsting kom &ndash; wat tot nadeel van die hele land gaan wees.S&oacute; waarsku die politieke ontleder Daniel Silke in sy vooruitskouing vir 2017.Hy s&ecirc; weens diepgewortelde faksie-verskille is die ANC tans oor &rsquo;n verskeidenheid kwessies haaks.&ldquo;Dit gaan oor toegang tot staatshulpbronne, toegang tot mag, staatskaping en die Guptas.&ldquo; &rsquo;n Diep verdeelde ANC veroorsaak beleidsverlamming, wat dit baie moeilik maak vir die land om &rsquo;n beleid te ontwikkel om die ekonomie &rsquo;n hupstoot te gee.&rdquo;Hy s&ecirc; verskille binne die ANC is nie altyd sleg nie omdat daar diegene is wat bereid is om dinge te bevraagteken. Dit is gesien in die ondersoek na die SAUK en Jackson Mthembu, die ANC-hoofsweep in die parlement, wat die leierskorps aangevat het.Silke meen egter dit skep ook onstabiliteit. Hy s&ecirc; die probleme in die ANC kan nie net om die nek van pres. Jacob Zuma gehang word nie omdat daai faksiegevegte selfs sonder Zuma sal voortduur.Silke s&ecirc; wat in die ANC nodig is, is &rsquo;n leier wat die land kan regruk, al behoort hy aan &rsquo;n faksie en neem ongewilde besluite.Die ekonoom Dawie Roodt waarsku 2017 gaan &rsquo;n moeilike jaar vir die land wees. &ldquo;Ons kan definitief hierdie jaar rommelstatus (van kredietgraderingsagentskappe) kry. As daar n&oacute;g &rsquo;n politieke krisis gaan wees, kan ons groei tot onder 0% daal, wat rommelstatus sal veroorsaak,&rdquo; s&ecirc; Roodt.&ldquo;Dis belangrik vir &rsquo;n land om ekonomies te groei. En d&iacute;t verwys basies na die tempo waarteen die land ryker word.&ldquo;Bevolkingsgroei staan op 1,5%, so ons moet met minstens 1,5% groei. Dit beteken egter werkskepping sal verminder.&ldquo;Selfs ekonomiese groei van 2,5% beteken nie daar sal meer werkskepping wees nie.&ldquo;Altesaam 8 miljoen mense is werkloos. Om dit te verminder, moet ons minstens &rsquo;n halfmiljoen betrekkings per jaar kan skep. En daarvoor het ons ekonomiese groei van 5% nodig. &ldquo;Maar as ons kyk na verlede jaar se groei, wat rondom 0,5% was, voorspel ek dit sal vanjaar sowat 1% of minder wees.&ldquo;Dit beteken ons gaan nie by die bevolkingsaanwas byhou nie. So die ou wat nou werk het, sal nie sy werk behou nie. &ldquo;Armoede en werkloosheid sal toeneem. Die probleem is ons maak nie genoeg goed nie, die belasting is te hoog en dis baie moeilik om in die land sake te doen.&rdquo;