SKOLE moet wegbeweeg van hul obsessie met slaagsyfers en daarop fokus om leerders te ondersteun.S&oacute; het Elijah Mhlanga, &rsquo;n nasionale woordvoerder van die departement van basiese onderwys, aan Son ges&ecirc;. Dit was toe hy gepols is oor die swak 2016-matriekslaagsyfer in die Baaise noordelike gebiede.Die Northerns het &rsquo;n gemiddelde slaagpersentasie van 64,5% behaal.Dis 3,4% swakker as die 67,9%-slaagsyfer in 2015.Edmund van Vuuren, Oos-Kaapse DA-woordvoerder oor onderwys, meen die beleid om leerders wat nie gr. 11 slaag nie na matriek oor te plaas, is die oorsaak van di&eacute; onderprestering.Volgens hom moet skoolhoofde en hul bestuurspanne meer mag kry om te besluit of leerders oorgeplaas kan word.Mhlanga meen egter dis belangriker om op die welstand van &rsquo;n kind eerder as op slaagsyfers te fokus.&ldquo;Sommige vaar swak weens situasies buite hul beheer. Om &rsquo;n kind met potensiaal terug te hou om &rsquo;n goeie slaagsyfer te behaal, is oneerlik, onregverdig en onwys.&rdquo;Die Ho&euml;rskool Westville het die beste in die Nor&shy;therns gevaar en het &rsquo;n 88,9%-slaagsyfer behaal.Die Ho&euml;rskool Arcadia se 37,8% was die swakste in die gebied.Rapport het Sondag berig net 36,6% van die leerders wat in 2005 gr. 1 begin het, het hul skoolloopbaan met &rsquo;n matrieksertifikaat afgesluit. Uit die 1 100 877 gr. 10&rsquo;s in 2014 het net 40,21% in 2016 matriek geslaag.Mhlanga het aan die weekblad ges&ecirc; die groot uitvalsyfer tussen gr. 10 en gr. 12 is weens faktore soos dwelmgebruik, sterfte en inhegtenisneming. Hy meen sommige leerders reken hulle is nie goed genoeg om te slaag nie en ander wat uit nood werk soek.Die Daily Dispatch het ook verlede week berig Phumulo Masualle, die Oos-Kaapse premier, is ontevrede met die uitslae.Dit is veral omdat die provinsie die sewende jaar agtereenvolgens die swakste in die land gevaar het.Hy het dit as &rsquo;n &ldquo;vernedering&rdquo; beskryf.Masualle weier egter om van Mandla Makupula, LUR vir onderwys, ontslae te raak.