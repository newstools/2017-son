DIE lyk van die 28-jarige Nicola Pienaar is Sondagaand omstreeks 23:00 in &rsquo;n vlak graf in die Paarl gevind.Die liggaam is in die agterplaas van &rsquo;n 32-jarige man se huis gekry, berig Netwerk24.Pienaar se vriend die 32-jarige Jaco Oosthuizen, is onlangs in Port Elizabeth in hegtenis geneem toe hy met haar silwer Peugeot 206 daar opgemerk is.&rsquo;n Uitgebreide soektog is van stapel gestuur nadat Pienaar op 5 Januarie &ldquo;spoorloos&rdquo; uit die Paarl verdwyn het. Oosthuizen was saam met haar.Die polisie in Port Elizabeth het op 21 Januarie Pienaar se motor langs die pad geparkeer sien staan. By nader ondersoek het hulle afgekom op Oosthuizen, wat in die voertuig geslaap het.Oosthuizen is kort daarna deur die polisie na die Paarl begelei.Volgens kapt. FC van Wyk, &rsquo;n polisiewoordvoerder, het die verdagte die ondersoekspan na &rsquo;n afgeslote area in die agterplaas gelei waar die lyk onder rommel gel&ecirc; het.Die 32-jarige man verskyn Donderdag in die Paarl-landdroshof op klagte van moord, bedrog en motordiefstal. Die saak word verder ondersoek.