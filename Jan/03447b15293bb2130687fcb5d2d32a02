&rsquo;N INWONER van Motherwell in die Baai het gister omstreeks 06:30 afgekom op die liggaam van vermoedelik &rsquo;n fetus. Dit was toe Anele Tshokela op die dumping site langs Mkhombestraat bene gesoek het vir sy honde. Tshokela het die liggaam in &rsquo;n groot vullisdrom gevind; dit was in &rsquo;n plastieksak. Konst. Mncedi Mbombo, &rsquo;n polisiewoordvoerder, s&ecirc; &rsquo;n geregtelike doodsondersoek sal uitgevoer word op die liggaam.Mbombo s&ecirc; dit lyk asof die fetus op agt maande geaborteer is.Hy s&ecirc; die liggaam was amper volledig ontwikkel, en dat dit lyk na &rsquo;n aborsie eerder as &rsquo;n geboorte.Die polisie versoek enig&shy;iemand wat inligting het oor die aborsie of weet wie die ma is, om die Ikamvelihle-polisiestasie in Ramaphosa Vil&shy;lage NU 2, Motherwell te kontak.