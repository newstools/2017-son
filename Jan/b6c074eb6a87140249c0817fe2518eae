BEIJING. &ndash; Nege mense is dood in die gedeeltelike ineenstorting van &rsquo;n steenkoolmyn in China. Die staat se nuusagentskap, Xinhua, het gister berig die slagoffers het in die mynskag instandhoudingswerk gedoen ten tyde van die ongeluk. Die reddingswerkers het een persoon gered, wat in &rsquo;n stabiele toestand in die hospitaal is. Die oorsaak van die ongeluk buite die stad Shuozhou in die provinsie Shanxi word ondersoek. Plaaslike amptenare het nie onmiddellik op navrae van die internasionale media gereageer nie. &ndash; AP