EEN van die Baai se &ldquo;most wanted&rdquo; vermeende bendelede bevind hom agter tralies.Dis die bevestiging wat kol. Priscilla Naidu, &rsquo;n plaaslike polisiewoordvoerder, aan Son gegee het.Die vermeende gangster (28) is Saterdagmiddag deur die beamptes van die Bethelsdorp- polisiekantoor se misdaadvoorkomingseenheid aangekeer.Naidu verduidelik: &ldquo;Daar word beweer dat terwyl beamptes Kleinskool in Bethelsdorp gepatrolleer het, is inligting ontvang oor waar die verdagte hom bevind.&ldquo;Die inligting is onmiddellik opgevolg, maar die verdagte het die beamptes gesien en op die vlug geslaan.&ldquo;Die verdagte is te voet agternagesit en is sodoende in hegtenis geneem.&rdquo;Terwyl die verdagte aangekeer is, het beamptes van die Mountweg-polisi&euml;ringsgebied se bende-eenheid en operasionele beheersentrum ook aan die werk gespring.Hulle het die vermeende bende-ringkop se huis in Bethelsdorp deursoek en op &rsquo;n haelgeweer en agt patrone afgekom.&ldquo;Die verdagte was glo betrokke by verskeie bendeverwante skietvoorvalle in die noordelike gebiede.&ldquo;Hy word aangekla van moord, poging tot moord en &rsquo;n motorkaping in Bethelsdorp.&ldquo;N&oacute;g aanklagte kan dalk later by die klagstaat gevoeg word,&rdquo; het Naidu bevestig.Die verdagte verskyn vandag in die Baaise landdroshof.