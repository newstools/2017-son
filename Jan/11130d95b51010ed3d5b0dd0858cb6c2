VIER skole van die departement van korrektiewe dienste (DKD) het in die 2016-matriek-eksamen &rsquo;n 100%-slaagsyfer behaal.Di&eacute; departement het ook met &rsquo;n algehele slaagsyfer van 72,1% die 70%-drumpel oorgesteek.Adv. Michael Masutha, die minister van justisie en korrektiewe dienste, het die oortreders en leerkragte gelukgewens met hul puik prestasies.Vier studente het meer as vier onderskeidings in die hoofvakke wiskunde, rekeningkunde en besigheidstudies behaal.Met &rsquo;n gemiddelde van 84,9% is Kwandokuhle Ngcobo van die Usethubeni-jeugsentrum die DKD se toppresteerder in die land. Di&eacute; sentrum is &rsquo;n fasiliteit van korrektiewe dienste in Westville, Durban.Ngcobo het ook onderskeidings in wiskunde, Zoeloe, rekeningkunde, besigheidstudies en lewens&shy;ori&euml;ntering behaal.Van &aacute;l die kandidate landwyd het 40 geslaag met universiteitstoelating tot graadstudie, 50 tot diplomastudie en 9 het met toelating tot sertifikaatstudie geslaag. Die akademiese jaar 2016 het ook 36 onderskeidings opgelewer &ndash; 6 meer as die 30 in 2015.Die DKD het ges&ecirc; hy sal di&eacute; studente ondersteun wat nie die paal gehaal het nie.Dit sal ook verpligtend word vir gevangenes wat nie &rsquo;n kwalifikasie gelykstaande aan gr. 9 het nie om &rsquo;n Adult Education and Training-program te voltooi. Di&eacute; stap is daarop gemik om ongeletterdheid hok te slaan.