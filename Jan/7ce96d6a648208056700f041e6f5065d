WOEDENDE ouers het gister hul stem dik gemaak by die Laerskool Alfonso Arries. Die skoolhoof, Andile Lucwaba, het erg deurgeloop. Ouers soek nou die DA-leier, Mmusi Maimane, en die Metro se burgemeester, Athol Trollip. Volgens Althea Meyer, een van die ouers, is dit hul laaste hoop. Dit kom nadat die skoolhekke die afgelope week gesluit is deur ouers wat plek soek vir hul kinders. Lucwaba het verduidelik die skoolbeheerliggaam het daardie ouers belowe dat daar plek sal wees vir hul kinders sodra die skool meer klasse en onderwysers kry.Lucwaba het verlede week &rsquo;n meeting met die onderwysdepartement gehad om alle probleme te bespreek. Christian Martin, &rsquo;n ANC-LPW, het toe saam met die skoolhoof &rsquo;n inspeksie by die skool gehou. &ldquo;Ons wou check waar op die skoolterrein ons nog klasse kan bou, maar die ander deel van die skool is kleigrond en &rsquo;n mens kan nie daarop bou nie.&rdquo;Lucwaba het bygevoeg dat lede van die skoolbeheerliggaam van alles politiek gemaak het nadat Martin by die skool was. &ldquo;Hulle (SGB-lede) weier nou om enige werk saam met die skool te doen weens Martin se inspeksie, dit is nou &rsquo;n politieke gemors. &ldquo;Nou het ek &rsquo;n groep ouers wat kwaad is op &rsquo;n waglys en &rsquo;n groep wie se kinders reeds by die skool is, is ook kwaad.&rdquo;Intussen is &rsquo;n groep ouers wie se kinders reeds in die skool is, gatvol oor die feit dat hul kinders skoolwerk misloop. &rsquo;n Ouer wat verkies om anoniem te bly, het vertel hoe haar kind in gr. 5 sukkel met lees- en skryfwerk. &ldquo;Daai kind weet niks van lees en skryf nie. So, watter tipe onderwysers werk by hierdie skool?&rdquo;Sy vertel verder dat die skool geen prysuitdelings, konserte of byeenkomste hou nie. Meyer het vier kinders in die skool. &ldquo;My kind moet volgende jaar ho&euml;rskool toe gaan, maar die skool sit met &rsquo;n krisis. &ldquo;Hoe verwag hulle onse kinders moet regte opleiding kry met toe hekke?&rdquo;Meyer voeg by kinders gaan huis toe wanneer onderwysers afwesig is. &ldquo;Hoe kan die skool toelaat dat laerskoolkinders alleen huis toe loop in hierdie gevaarlike area?&rdquo; Mali Mtima, &rsquo;n onderwysdepartement-woordvoerder, het bevestig dat hy steeds geen verslag oor die skool ontvang het nie.