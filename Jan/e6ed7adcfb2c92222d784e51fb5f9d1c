AMPER presies &rsquo;n jaar voordat klein Elda Jafta wreed verkrag en vermoor is, het haar ma by die cops probeer hulp soek.Maar dit was tevergeefs.AO Edmund Abels het in die Kaapse hooggeregshof getuig dat hulle die klag van ontvoering teen die Zimbabwi&euml;r, Gift Sibondo, in November 2014 terug&shy;getrek het.&rsquo;n Patoloog het vroe&euml;r getuig dat Elda (15) &ldquo;gewelddadig en brutaal&rdquo; vermoor is.Sibondo (29) staan tereg weens die ontvoering, statut&ecirc;re verkragting en moord op sy 15-jarige girlfriend.Hy het al seks met haar begin h&ecirc; toe sy net 13 was.Bure het op 29 Mei 2015 gesien hoe Sibondo &rsquo;n beweginglose Elda oor sy skouer na sy hokkie in Bredasdorp dra.Elda se bebloede lyk is twee dae later, op 31 Mei, onder Sibondo se bed in sy hok gekry. Volgens die patoloog sou Elda nie later as 22:00 op 30 Mei nog geleef het nie.Snye, skaafmerke, krapmerke en diepblou merke was oor 45% van haar liggaam.Haar o&euml; was blou geslaan en twee voortande is ook uitgeslaan. Die beserings aan Elda is veroorsaak deur vuishoue, die slaan met &rsquo;n stok of sambok, skoppe en deur op haar te spring. Elda is veral gewelddadig in die gesig aangerand met verskeie snye, kneusmerke en skeure aan die ore.Sy het ook bloeding op die brein gehad.Daar is op haar rug &shy;gespring, wat interne bloeding en kneusmerke aan die longe en niere veroorsaak het. Elda het net 45 kg geweeg.Sy is ook verwurg.Haar ma, Eva Lackay, het Abels op 19 Junie 2014 na Bredasdorp laat kom.Elda was in daardie stadium 14 jaar oud.Sy is na bewering deur Sibondo ontvoer en reg oor die land gevat.Hy het haar Stella genoem.Abels het Elda as baie &ldquo;klein en kort&rdquo; beskryf en &rsquo;n foto van haar geneem.Hoewel Sibondo op die klagte van ontvoering en verkragting verskyn het, is die klagte in November onverklaarbaar terug&shy;getrek. Vyf maande later is Elda dood.Sibondo se lawyer, Riaan Odendaal, gaan aansoek doen om ontslag van sy kli&euml;nt op twee van die klagte van verkragting. D&iacute;t nadat hy vir die moord vasgetrek is. Volgens hom was hulle in &rsquo;n verhouding en het sy vrywillig met hom seks gehad.