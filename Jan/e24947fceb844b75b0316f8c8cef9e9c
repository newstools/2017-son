DIE uitslae van skole in die Baai se noordelike gebiede is die basis vir die afname in die Port Elizabeth-onderwysdistrik se matriekslaagsyfer. Dit is die mening van die superintendent-generaal van die onderwysdepartement, Ray Tywakadi.Tywakadi het gepraat nadat Mandla Makupula, LUR vir onderwys, die Oos-Kaap se matriekslaagsyfers vir 2016 bekend gemaak het.Tywakadi het verwys na onderwys wat met die aanvang van die 2016-skooljaar ontwrig is nadat ouers skole se hekke &shy;gesluit het. Baie ouers was ontevrede oor onder meer onderwysertekorte en infrastruktuur-probleme.Volgens Tywakadi is daar duidelik probleme by skole in die Northerns en in plaaslike townships. Dit moet na sy mening dringend aandag kry.Die matrieks in die PE-distrik het &rsquo;n slaagsyfer van 65,5% behaal. Dit is &rsquo;n afname vergeleke met die 66%-slaagsyfer wat in 2015 behaal is.Van die 8 635 leerders wat die eksamen in die PE-distrik afgel&ecirc; het, het 5 482 leerders geslaag.Dit het die PE-distrik negende uit die provinsie se 23 onderwysdistrikte geplaas.Verlede jaar het di&eacute; distrik derde beste gevaar.Die distrikte Cradock (81,2%) en Uitenhage (76,3%) het die tweede jaar agtereenvolgens die beste in die provinsie gevaar.Dit blyk 44 skole in die provinsie het &rsquo;n 100%-slaagsyfer behaal. Onder di&eacute; skole is Pearson, Victoria Park en Westering.Geen skole in die Nor&shy;th&shy;erns het blykbaar 100% behaal nie, maar nie &rsquo;n enkele skool in die gebied was onder die swakste 50 skole in die provinsie nie.Terwyl spesifieke getalle nog nie bekend is nie, het Son verneem die slaagsyfer van sommige skole in die Northerns het weens oorgeplaaste leerders erg deurgeloop.Di&eacute; leerders word na gr. 12 oorgeplaas sonder dat hulle gr. 11 geslaag het.By die Ho&euml;rskool Chatty het geeneen van die 40 oorgeplaaste leerders glo geslaag nie. Net 9 uit 80 oorgeplaaste leerders aan die Ho&euml;r&shy;skool Bertram het glo die paal gehaal.Edmund van Vuuren, DA-onderwyswoordvoerder, het ges&ecirc; die oorplasing van leerders moet drasties ondersoek en aangepas word.In die algemeen was Makupula gister tevrede aangesien die provinsiale slaagsyfer van 56,8% in 2015 tot 59,3% in 2016 gestyg het.Dit is &rsquo;n sesde jaar agtereenvolgens die swakste vertoning in die land.Volgens Makupula het Cradock, Uitenhage, Graaff-Reinet (76%) en Grahamstad (70,3%) beter as die nasionale gemiddelde slaagsyfer vertoon. Hy het bygevoeg skole wat minder as &rsquo;n 50%-slaagsyfer behaal het, het met 57 skole van 405 in 2015 tot 348 in 2016 gedaal.Twee skole, een in Cofimvaba en die ander een in Oos-Londen, het &rsquo;n slaag&shy;syfer van 0%.