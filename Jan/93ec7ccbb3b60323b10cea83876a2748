INWONERS van Timothy Valley maak glo &rsquo;n skrywer van di&eacute; gebied se lewe &rsquo;n living hell; nou weet sy nie meer watter kant toe nie. Sandra Bruin (48) was gister nog diep ontsteld toe sy vertel het hoe oproerige inwoners Vrydag haar huis met klippe bestook het. Sy meen almal in die straat het &rsquo;n probleem met haar.&ldquo;Volgens rumours gaan hulle &rsquo;n petisie opstel om my hier uit te kry.&rdquo;Chaos het Vrydagaand losgebreek toe Bruin vir &rsquo;n buurvrou vra om hul bl&ecirc;rende musiek sagter te sit. &rsquo;n Stryery het daarna gevolg. Bruin het &rsquo;n paar maande gelede &rsquo;n weerhoudingsbevel teen dieselfde vrou in die straat bekom. &ldquo;Ek het die polisie gebel en hulle het haar Vrydag in hegtenis geneem. &ldquo;Ek het die polisie egter weer gebel en ges&ecirc; hulle moet haar weer terug huis toe bring omdat sy kleinkinders het.&rdquo;Bruin s&ecirc; alles het lelik skeefgeloop nadat die polisie die vrou wat hulle gearresteer het, terug huis toe gebring het. &ldquo;Teen daai tyd het die hele straat voor my huis gestaan. Hulle het my gevloek en geskel. &ldquo;Dit is toe dat die polisie&shy;beampte vir die inwoners s&ecirc; as hulle &rsquo;n probleem met my het, moet hulle &rsquo;n petisie opstel.&rdquo;Volgens Bruin het die polisie daarna weggery terwyl talle mense nog voor haar huis saamgedrom het. &ldquo;Dit was so 20:30 Vrydagaand. Nadat die polisie weggery het, het hulle my huis met klippe bestook.&ldquo;Die polisie het weggery en daardie mense kon my seergemaak het. Ek kon nou dood gewees het.&rdquo;Volgens Bruin het die mense heelnag voor haar huis gestaan. &ldquo;Hulle het ook meetings gehou om hierdie petisie te bespreek.&rdquo;Sy voeg by dat mense daar gestaan het tot 02:00 die volgende oggend. Toe Bruin die polisie weer bel om hulle in te lig oor die klipgooiery, het niemand uitgekom nie. &ldquo;Daar is altyd probleme by dieselfde huise in hierdie straat. Hulle vloek en skel of speel musiek tot laat in die aande.&rdquo;Sy voeg by dat sy dae laas geslaap het weens die geraas in haar straat. &ldquo;Ek skryf ook boeke, so dis baie moeilik om te konsentreer.&rdquo;Bruin meen dat nie veel mense in die straat van haar hou nie. &ldquo;Toe ek agt jaar terug hier intrek, het iemand vir my gevra of hulle my kar kan leen. Ek het nee ges&ecirc;.&rdquo;Volgens Bruin het die probleme van daardie tyd al begin. Sy wil graag verdere stappe teen almal, ook die polisie, doen. Kapt. Sandra Janse van Rensburg, &rsquo;n polisiewoordvoerder, bevestig die weerhoudingsbevel. Sy voeg by die verdagte is gewaarsku en verskyn vandag in die hof.