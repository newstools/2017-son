Poppie de Meyer van Delft skryf:Toe ek my kleinkind so in die deur sien staan, reg vir die nuwe skooljaar, het daar &rsquo;n traan in my oog gekom.Dit was die eerste keer dat hy skool toe gaan en hy het so deftig in sy netjiese skooldrag gelyk. Ek is die Here so dankbaar en is bly dat Hy my kleinkind uitgespaar het.Hier waar ons bly, is dit nie maklik om &rsquo;n kind groot te maak nie. My dogter moes die skool verlaat toe sy swanger raak.Wat kan &rsquo;n mens maak? Jy moet dit maar so aanvaar.Maar ek kan net weer die Here dank vir wat Hy vir ons gedoen het.Daar was swaarkry-tye, maar ons het nooit honger gaan slaap nie.My kleinkind het nooit &rsquo;n tekort aan enigiets gehad nie. Nou, nadat die Here hom vir ses jaar deurgedra het, is dit sy eerste dag by die skool.Ek weet nie wat vir hom voorl&ecirc; nie, maar bid en vertrou hy sal sy skoolloopbaan voltooi. Ook dat niks op sy pad gaan kom wat hom in gevaar sal stel nie.Soos ek ges&ecirc; het &ndash; Delft is nie &rsquo;n maklike plek om in te bly nie, want hier is baie negatiewe invloede.Maar hier is ook goeie mense wat net hul kinders in liefde en vrede wil grootmaak. Mag liefde en vrede in ons gemeenskappe heers.