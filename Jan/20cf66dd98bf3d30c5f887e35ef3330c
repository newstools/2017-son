HY HET vergeefs die bloed wat onophoudelik uit sy gapende kopwond gestroom het, met &rsquo;n handdoek probeer keer.Firgill River van Jacksonville in die Baai s&ecirc; Vrydag omstreeks 09:00 het &rsquo;n paar vermeende diewe hom buite sy huis in Figstraat met klippe bestook.Di&eacute; ouens het na bewering die bakstene gesteel wat hy by &rsquo;n vriend se huis gestoor het.Firgill s&ecirc; hy het daarvan te hore gekom en die ouens gekonfronteer toe hy aangerand is. &ldquo;My kop klop verskriklik,&rdquo; vertel Firgill, wat met &rsquo;n handdoek om sy kop gevou staan.&ldquo;Ek het net daar op die grond gel&ecirc; terwyl hulle my aanhoudend met klippe gegooi het,&rdquo; voeg hy by.Sy twee broers, Lyle en Lee-Roy, s&ecirc; hulle het die bakleiery probeer stopsit en is ook in die kop en die been gewond.Om alles te kroon, moes hulle boonop langer as twee uur wag totdat die ambulans eindelik opgedaag het. Floreen May, Firgill se ma, s&ecirc; haar hart het amper gaan staan toe sy &rsquo;n oproep van haar buurvrou kry wat s&ecirc; daar is moeilikheid by haar huis.&ldquo;Ek moes vinnig van die werk af huis toe kom om te kyk wat hier aangaan. Toe ek hier kom, sien ek my kind is vol bloed.&ldquo;Ek is baie ongelukkig, want &rsquo;n mens werk hard om vir jou dinge te koop, dan dink mense hulle kan dit sommer steel,&rdquo; s&ecirc; sy.Sy voeg by: &ldquo;Ons maak nou al lankal geld bymekaar om &rsquo;n heining te bou met daardie stene. En omdat ons yard oop is, staan die stene by &rsquo;n vriend se huis. &ldquo;Daai ouens het nie die reg gehad om dit te steel nie.&rdquo;Di&eacute; bekommerde ma s&ecirc; dis asof haar huis en seuns geteiken word.&ldquo;Dieselfde ouens het verlede jaar die tap buitekant my huis gesteel.&ldquo;Ek is in die nag wakker gemaak deur die water wat so loop.&ldquo;Hulle soek ook altyd skoor met my kinders,&rdquo; kla sy.Kort voor Sonop Sondag se vertrek het die polisie daar opgedaag.Die ambulans het teen daardie tyd egter nog nie opgedaag nie. Volgens Firgill gaan hy nie &rsquo;n saak maak nie.