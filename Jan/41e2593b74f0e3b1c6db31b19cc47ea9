OP DIE ouderdom van 12 is hy deur die musiek-ikoon Jonathan Butler aangeneem en saam Londen toe geneem.Later, toe Butler sy sangloopbaan in Amerika voortsit, is Ezra, die kind van Butler se vrou se suster, saam. Daar het hy vinnig opgang gemaak en &rsquo;n voetbal-beurs gekry.Ezra Butler (32) is &rsquo;n kranige sportman wat vroeg reeds in sokker, krieket en rugby uitgeblink het.Geen wonder nie, want Ezra is die seun van die legendariese Wes-Indiese krieketspeler Ezra Moseley.Moseley was &rsquo;n lid van die Wes-Indiese Eilande se rebelle-span wat in 1982-1983 in apartheid-Suid-Afrika getoer het.Later het Moseley vir die Oostelike Provinsie en Noord-Transvaal gespeel. Dit was terwyl hy in die Oos-Kaap was dat hy Butler se skoonsuster ontmoet het.N&aacute; 18 jaar is Ezra Butler (hy het Jonathan Butler se van aangeneem) nou terug in Suid-Afrika n&aacute; &rsquo;n suksesvolle loopbaan in Amerikaanse voetbal.&ldquo;Ek wil graag by rugby-afrigting vir die jeug betrokke raak.&rdquo;In 2008 het Ezra begin speel vir die San Francisco 49ers, in 2009 vir die Las Vegas Locomotives, in 2010 vir die New York Jets en in 2014 vir die Toronto Argonauts. Hy het in 2014 uitgetree.&ldquo;My pa (Jonathan) het my geleer deur harde werk en as jy alles insit, sal jy die vrugte van jou harde werk pluk.&rdquo;Ezra het grade in kommunikasie en gesondheidsekologie en het ook jong mense in Los Angeles en San Diego in voetbal afgerig.Hy s&ecirc; die loopbaan van &rsquo;n Amerikaanse voetbalspeler hou net drie jaar &ldquo;en jy moet die beste daarvan maak terwyl dit aanhou&rdquo;.&ldquo;Jy moet nooit vergeet waar jy vandaan kom nie en dis so lekker om n&aacute; 18 jaar weer my familie en vriende te sien. Dis net &rsquo;n jammerte dat die data en airtime so duur is, maar die pulse van die nasie en ons mense inspireer my.&rdquo; Die gras is nie altyd groener aan die ander kant van die w&ecirc;reld nie, maar deur harde werk en voorbereiding moet jy gereed wees as die geleentheid hom voordoen, s&ecirc; hy.Ezra s&ecirc; hy wil graag die jeug van Suid-Afrika onderrig, veral in minderbevoorregte gebiede.