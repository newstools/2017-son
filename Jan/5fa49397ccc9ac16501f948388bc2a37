DIT gaan baie beter met die 12-jarige meisie wat verlede jaar na bewering deur &rsquo;n vermeende sangoma verkrag is.S&oacute; s&ecirc; die meisie se pa, wie se naam weerhou word om sy dogter se identiteit te beskerm.&ldquo;Sy is amper weer haar ou self en is op en af in die woonbuurt met haar vriende asof niks gebeur het nie.&ldquo;Sy word ook gereeld besoek deur &rsquo;n maatskaplike werker by die skool en dit help haar baie,&rdquo; verduidelik die pa.Son het vroe&euml;r berig di&eacute; meisie is na bewering deur haar buurman, glo &rsquo;n sangoma, en sy vrou na hul huis gelok om met huiswerk te help.Die meisie se ouers het onraad vermoed toe ander bure vir hulle s&ecirc; di&eacute; man is ure alleen saam met hul dogter agter &rsquo;n toe deur.Die geskokte ouers het hul leraar laat roep en die meisie het in detail vertel hoe die man haar eers gesoen, aan haar borsies gevat en toe verkrag het.Di&eacute; hel het blykbaar maande lank geduur.Haar ouers het &rsquo;n saak van verkragting by die polisie aanhangig gemaak en die man is gearresteer.Kort n&aacute; die voorval het dit aan die lig gekom dat die meisie in haar dop begin kruip het en vreesbevange is.Sy was te bang om selfs in die dag alleen winkel toe te gaan en het saans bewend by haar ouers in die bed geslaap.Hierdie dinge is egter nou iets van die verlede, s&ecirc; haar pa.&ldquo;Sy is heel rustiger, is glad nie meer so teruggetrokke nie en slaap nou weer in haar eie bed.&ldquo;Ek hou maar steeds &rsquo;n ogie oor haar aangesien ek die meeste van die tyd hier by die huis rond is. &rsquo;n Mens kan niemand vertrou nie.&rdquo;Hy vertel trots sy dogter het einde verlede jaar &rsquo;n uitstekende rapport huis toe gebring en het vanjaar haar gr. 8-jaar by &rsquo;n plaaslike ho&euml;rskool begin.&ldquo;Sy is tans in die A-klas, waar al die top-leerders by di&eacute; skool geplaas word.&ldquo;Ek is so bly die nagmerrie wat sy beleef het, het nie haar skoolwerk be&iuml;nvloed nie.&rdquo;Die pa verduidelik dit pla hom egter dat sy dogter nie oor die gebeure wil praat nie.&ldquo;Sodra ek die onderwerp aanroer, word sy stil en is daar &rsquo;n ongemaklikheid in die huis.&ldquo;My vrou maak my ook sommer stil omdat sy nie die goeie atmosfeer wil bederf nie, maar ek voel my kind m&oacute;&eacute;t daaroor praat.&rdquo;Hoewel sy meisiekind beter vaar, verduidelik die pa hy sal nooit die man kan vergewe wat dit aan haar gedoen het nie, en dit nog onder hul neus.&ldquo;As dit nog &rsquo;n once-off ding was, het ek dalk anders gevoel, maar hy het my kind gebruik en ons het baie pyn verduur. Dis &rsquo;n wond wat nooit sal genees nie.&rdquo;Die verdagte sal na verwagting op Maandag 30 Januarie weer in die plaaslike landdroshof verskyn. Hy is op borgtog vrygelaat.