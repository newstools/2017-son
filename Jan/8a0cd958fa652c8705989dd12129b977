HONDERDE bejaardes, siekes en jong vroue met babas moes gister glo ure lank buite die departement van binnelandse sake se kantore in Cleary Park wag weens &rsquo;n tekort aan personeel.Di&eacute; mense s&ecirc; dinge kan nie so aangaan nie.&ldquo;Ek wag nou nog vir my ID waarvoor ek verlede jaar al aansoek gedoen het,&rdquo; s&ecirc; Alfred October.Volgens October het hy reeds in Desember 2016 vir drie dae in die ry gestaan, maar elke keer wanneer dit sy beurt is om gehelp te word, was dit al toemaaktyd of die stelsel is off-line. &ldquo;Dan moet ek maar net omdraai en die volgende dag weer agter in die lyn inval.&ldquo;Ek is oud en siek. Ek kan nie elke dag so op en af nie.&rdquo;By Son se besoek hier het di&eacute; ellelange lyn verby verskeie winkels in die inkopiesentrum gestrek. Moe&euml; ma&rsquo;s met babas op die heup het op die vloer neergesak terwyl &rsquo;n paar mense aan die kantore se deure begin hamer het.&ldquo;Die mense wat moet omdraai, het nie geld om elke dag met taxi&rsquo;s weer deur te kom nie,&rdquo; s&ecirc; Tommy Prince. Binne die kantore was dit grafstil en die handjievol mense daarbinne is deur een personeellid gehelp.Mlindi Mdyogolo, die kantoorbestuurder, s&ecirc; die ry is elke jaar tydens die feestyd baie lank aangesien die meeste mense aansoek doen vir nuwe ID&rsquo;s omdat hulle dit by die loan sharks langsaan los.Hy s&ecirc; ook die meeste van sy personeel is met verlof en daarom die stadige diens.&ldquo;Die rede hoekom die mense buite staan, is sodat ons orde kan handhaaf. As ons hulle op een slag binnelaat, wil almal op dieselfde tyd gehelp word.&rdquo;Hy s&ecirc; teen Maandag of selfs vandag behoort dinge beter te gaan omdat sekere personeellede dan terugkeer werk toe.