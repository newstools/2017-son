VOETGANGERS was die afgelope feestyd die kwesbaarste gebruikers op die Wes-Kaapse paaie.S&oacute; het die provinsiale minister van vervoer, Donald Grant, gister ges&ecirc;.Die voorlopige syfers vir padsterftes dui aan dat die paaie in di&eacute; streek 142 lewens tussen 1 en 31 Desember ge&euml;is het.Nasionaal was die aantal sterftes vir die land tydens die feestyd &rsquo;n kommerwekkende 1 714.Dis 5% meer as die vorige feestyd.Die Wes-Kaapse padsterftes was een meer vergeleke met die vorige feestydperk se 141 sterftes. Grant s&ecirc;: &ldquo;Die hoogste sterftesyfer is op Ou Krismis aangemeld.&ldquo;Dis die dag toe &rsquo;n Inter&shy;cape-bus en &rsquo;n minibus-taxi in &rsquo;n botsing reg van voor op die N1-snelweg tussen De Doorns en Worcester betrokke was. &ldquo;Daardie ongeluk het 13 mense se lewe ge&euml;is.&rdquo;Hy s&ecirc; ook die getal voetgangers wat in Desember gesterf het, het met 22% vermeerder.Grant s&ecirc;: &ldquo;Die sterftesyfer vir voetgangers het van 49 tot 60 gestyg met &rsquo;n gemiddelde van twee voetgangers wat elke dag in Desember op die paaie gesterf het.&ldquo;Statistieke wys voetgangers bly die kwesbaarste padgebruikersgroep op die Wes-Kaapse paaie.&ldquo;Ek doen weer &rsquo;n beroep op alle motoriste om baie versigtig te wees vir voetgangers.&ldquo;Veral in die aande wanneer baie voetgangers geneig is om dronk te wees. &ldquo;Voetgangers moet waaksaam wees en verseker hulle is sigbaar vir motoriste.&ldquo;Alkohol- en padgebruik bly die dodelike kombinasie vir alle padgebruikers, veral voetgangers.&rdquo; Volgens Grant duur die feestydwetstoepassingsprogram voort tot 31 Januarie.Byna 150 padblokkades is volgens Grant in Desember gehou en hy s&ecirc; meer as 140 000 voertuie is gestop en ge-check.Volgens hom is daar 48 344 bestuurders ge-check vir alkohol en uit di&eacute; totaal is 212 vir dronkbestuur gearresteer.Die Wes-Kaapse paaie het sover 41 lewens in Januarie ge&euml;is, s&ecirc; Grant.Die minister van vervoer, Dipuo Peters, het tydens die bekendmaking van die nasio&shy;nale sterftesyfers op paaie ges&ecirc; hulle kyk daarna om dronkbestuur van &rsquo;n skedule 3- na &rsquo;n skedule 5-oortreding te verander.