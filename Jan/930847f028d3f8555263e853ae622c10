&rsquo;N MOORDVERDAGTE het vroe&euml;r vandeesweek in die Somerset-Wes-hof verskyn vir die dood van &rsquo;n sekswerker.Die saak teen Bulelani Gunxani (32) van Lwandle is uitgestel tot 30 Januarie en hy bly intussen in aanhouding.Die saak handel oor die dood van Elizabeth de Kock, wat verlede Woensdag vermoor gevind is.De Kock se halfnaakte lyk is deur &rsquo;n konstruksiewerker naby die plaas Hathersage in Gordonsweg gevind. Sy het ses steekwonde aan haar liggaam gehad en is ook verkrag. Nadat die polisie alle leidrade opgevolg het, is &shy;Gunxani in Lwandle gearresteer. Hy gaan op 30 Januarie weer in die hof verskyn om aansoek te doen vir borgtog.Simboyile Amos (28) van Philippi, Ntembeko Hlanzeza (46) van Khayelitsha, Moses Vanquase (29) van Philippi en Bonke September (28) van Delft word daarvan beskuldig dat hulle verlede Vrydag &rsquo;n sigaretlorrie van BAT in Gordonsbaai gekaap het.N&aacute; &rsquo;n wilde jaagtog het die polisie en Gordonsbaai &shy;Sekuriteit daarin geslaag om hulle in Broadlandsweg, Strand, aan te keer. Die Toyota Yaris wat deur die verdagtes gebruik is, is vroe&euml;r di&eacute; maand in Lwandle gesteel.