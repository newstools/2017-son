HEIDELBERG. &ndash; &rsquo;n Vrou van hier is rasend van bekommernis nadat haar broer &rsquo;n jaar en &rsquo;n half gelede net spoorloos verdwyn het nadat hy uit die hospitaal in Riversdal ontslaan is.Dawid Oktober, nou 53, oftewel &ldquo;Boetie Kaas&rdquo; soos hy in Heidelberg alom bekend staan, is op 22 Julie 2015 omstreeks 11:30 ontslaan nadat hy daar oornag het. Sy arm was gebreek. Dis die oggend gegips. Volgens sy bekommerde suster, Anna September, by wie hy in Dollar Square gewoon het, is hy ook sonder sy medikasie van die hospitaal af weg. Volgens September was Donderdag 19 Januarie &rsquo;n baie hartseer dag vir haar, aangesien Boetie Kaas verjaar het en hulle dit nie saam met hom kon vier nie. &ldquo;My hart bloei om te weet wat van my broer geword het. Dis nie &rsquo;n lekker gevoel as ons as familie saans om die tafel sit om te eet en ons weet nie of hy ook &rsquo;n bord kos het om te eet nie.&rdquo; Wat egter vir haar en haar familie so kommerwekkend is, is dat hy &rsquo;n epilepsie-lyer is en met die ambulans na die hospitaal vervoer is. Daarby het die hospitaal-personeel toe nie weer vir hom &rsquo;n ambulans-rit terug bespreek nie.Sy voeg ook by dat hy partymaal aan geheueverlies ly en dan nie altyd weet waar hy is nie. Hy bly egter nooit so lank van die huis weg nie. Volgens September het hulle al sedert hy vermis is oral in die Hessequa-streek en in talle omliggende dorpe sover soos George, Mosselbaai en Swellendam, asook Ladi&shy;smith gaan kyk waar Boetie Kaas hom dalk kan bevind. Daar was egter geen spoor van hom nie.&ldquo;Ons het al verskeie kere by die hospitale, die polisiestasie en al die bekende uithangplekke gesoek.&rdquo;Enigiemand wat dalk weet waar Oktober hom bevind, kan September by 061 697 2010 bel of die polisie in Heidelberg by 028 722 1910.