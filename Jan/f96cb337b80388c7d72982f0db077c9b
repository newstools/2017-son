AS POLISIEBEAMPTE was hy vasgevang in &rsquo;n put van dwelms en bendebedrywighede &ndash; soseer dat hy sy werk moes prysgee om daaruit te ontsnap.Vandag is Chrizarn Hannie (29) van Parowvallei in die Kaap &rsquo;n bekeerde Christen en motiveringspreker wie se boek oor sy lewe binnekort gepubliseer word. Op skool was Chrizarn &rsquo;n kranige atleet en rugbyspeler. Hy het selfs vanwe&euml; sy sportprestasies &rsquo;n beurs verwerf.In 2003 het hy &rsquo;n lelike dyspierbesering opgedoen en kon nie meer so goed presteer nie.D&iacute;t het sy selfbeeld geknou en daartoe gelei dat hy by dwelms en bendes betrokke geraak het.Hy sluit hom toe by die polisie aan en het &rsquo;n tyd lank nie meer dwelms gebruik nie.Chrizarn vertel: &ldquo;In 2009 raak ek weer betrokke by dwelms en bendes as gevolg van werkstres. Ek was toe by die Bellville-polisiestasie gestasioneer.&rdquo;Chrizarn se ma, Martha, wat ook teenwoordig was tydens die onderhoud met Son op Sondag, vertel verder: &ldquo;Ek het &rsquo;n vermoede gehad dat Chrizarn betrokke was by dwelms. Sy hele houding het verander. &ldquo;Ek het hom dokter toe gevat vir dwelmtoetse en die uitslag was positief dat hy op tik was. Chrizarn het dit nog probeer ontken.&ldquo;Hy het uit die werk begin dros en weggeloop van die huis af, na Bellville-Suid, waar hy verder verval het in die dwelms en gangsters.&ldquo;Ek het toe met sy destydse bevelvoerder, lt.kol. De Kock, gaan praat. Chrizarn is toe by &rsquo;n bekende rehabilitasiesentrum ingeboek, maar dit het nie gehelp nie.&rdquo;Chrizarn is in 2010 na die Parow-polisiekantoor verplaas.In 2012 is sy seun, Seth, gebore en in 2013 is hy met sy meisie, Chinielle (24), getroud. Daai tyd was hy nog vasgevang in die kloue van dwelmverslawing. Chrizarn voeg by: &ldquo;Ek het gevoel dat ... om uit die verslawing te kom, moes ek uit my werk as polisie&shy;beampte bedank omdat die geleenthede om dwelms te kry in my amp oop is.&ldquo;In Augustus 2014 het apostel Jacobus Bouwers van die Jubilee Ministries in Parow ingegryp en met my kom praat.&ldquo;Hy het my verwys na Victory Outreach Ministries se Christian Recovery Home in Hanover Park, waar ek vir &rsquo;n tydperk van vier maande sou wees.&ldquo;Ek het &rsquo;n nuwe deur oopgemaak en &rsquo;n nuwe lewe begin.&rdquo;Chrizarn het tydens sy verblyf in Christian Recovery Home aan sy boek, God restore my life out of Addiction, begin skryf.Die boek gaan oor sy lewe tydens verslawing en hoe hy daaruit ontsnap het. Die boek dien ook as motivering vir ander wat hulle in dieselfde situasie bevind. Die boodskap in Chrizarn se boek is duidelik: Moenie gaan l&ecirc; in jou omstandighede nie. Moenie dat jou omstandighede jou posisie in die lewe bepaal nie. En bo alles &ndash; daar is hoop.Die bekendstelling van di&eacute; boek van die uitgewery Embassy is op 2 September. Die venue is ongelukkig nog nie bekend nie.Chrizarn studeer teologie aan die Team Impact Christain University en doen motiveringspraatjies by skole, in die gemeenskappe en rehabilitasiesentrums.Hy het ook die projek School of Evangelism gestig waarmee hy en sy ma help om dwelmverslaafdes te rehabiliteer. Chrizarn samel nog geld in om by te dra tot die uitgee van sy boek.Hy hou op 5 Februarie om 18:00 die gospelkonsert True It All by Rapha Pentecostal Ministries, Balvenierylaan 92, Elsiesrivier. Die kaartjies kos R50 per persoon en belangstellendes kan bespreek deur Martha by 073 990 1396 of Chrizarn by 074 206 6900 te bel.Die gospselkunstenaars wat gaan optree, is Victoria Adams, Lionell Horne, Lestern September, Devine Vision en talle ander.Chrizarn se raad aan ouers is: &ldquo;Ondersteun jou kind deur dik en dun. En om jou dwelmverslaafde kind uit die huis te sit, is nie die antwoord nie.&rdquo;Ouers met dwelmverslaafdes wat hulp nodig het, kan Chrizarn of sy ma by die bogenoemde selfoonnommers kontak.