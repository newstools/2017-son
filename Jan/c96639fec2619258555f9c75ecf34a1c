DIE 2017-skooljaar is reeds twee weke oud, maar 17 laerskole in die Baaise noordelike gebiede het di&eacute; week steeds op handboeke gewag.Hierdie skokkende statistieke is gister deur Richard Draai, sekretaris van die Northern Areas Education Forum (Naef), aan Son bekend gemaak.Die inligting is Dinsdagmiddag aan hom verskaf.Hy het bevestig die laerskole wat toe nog sonder handboeke gesit het, is: Fontein, Bethvale, Bayview, Hillcrest, Gelvan Park, Cederberg, Kroneberg, Bethelsdorp Road, Soutpan, Sapphire Road, Dr. A.W. Habelgaarn, Booysenpark, St. Teresa&rsquo;s, Astra, Papenkuil, Rufane Donken en Helenvale.Die laerskole wat wel teen Dinsdag al hul handboeke gehad het, is: De Vos Malan, Arcadia, Republiek, Van der Kemp en Gelvandale. Volgens Draai het die laerskole Parkside en Sanctor net &rsquo;n persentasie van hul handboeke ontvang.Hy het verwys na die besoek wat die Nasionale Raad van Provinsies (NRP) en &rsquo;n afvaardiging van die Oos-Kaapse wetgewer aan die Baai gebring het.Volgens hom het Mandla Makupula, LUR vir onderwys, toe ges&ecirc; alle handboeke is afgelewer en die boeke het &rsquo;n lewensduur van sowat drie jaar. Daarom vul die Oos-Kaapse onderwysdepartement (OKOD) boeke aan.Makupula het na bewering benadruk die skole moet sorg dat leerders die handboeke terugbring.&ldquo;By &rsquo;n besoek aan die Laerskool Astra het die hoof egter bewys die skool het ses jaar gelede laas handboeke ontvang.&ldquo;Die skool vul die handboeke aan, maar doen dit op eie onkoste en het die fakture en kwitansies om dit te bewys,&rdquo; aldus Draai.Volgens hom het &aacute;l die skole programme in werking om seker te maak die handboeke kom terug na die skole toe en hulle is 92% suksesvol daarmee. Ouers word beboet as leerders nie handboeke terugbring nie.&ldquo;Boonop moet handboeke afgerol word vir di&eacute; wat nie het nie. Dit is nog bykomende uitgawes en ook teen die wet, maar skole het nie &rsquo;n keuse nie.&rdquo;Marlon Daniels, onderwys-aktivis in die Northerns, s&ecirc; ergerlik dat die Suid-Afrikaanse Brouerye altyd betyds aflewer, maar die onderwysdepartement kan nie.&ldquo;Dit is belaglik om te dink die departement val nou steeds oor sy voete om handboeke af te lewer,&rdquo; voeg Daniels by.Mali Mtima, woordvoerder van die OKOD, het Son gevra om &rsquo;n lys met alle skole wat nie hul handboeke ontvang het nie, aan hom te stuur. Die departement het egter bevestig eerskomende Saterdag is die sperdatum vir aflewerings.