DEALERS wat buite skole in dwelms handel dryf en selfs leerders wat op skool&shy;persele met dwelms smous, raak &rsquo;n al hoe groter probleem in die Baai.Dwelmprobleme by die Ho&euml;rskool Morningside in Kabegapark is Maandag deur die skoolhoof, Saraswathi Pather, aan die groot klok gehang.D&iacute;t was toe sy aan &rsquo;n afvaardiging van die Oos-Kaapse wetgewer verslag gedoen het oor die skool se gereedheid vir die 2017-skooljaar.Sy het ook gekla oor die vervalle infrastruktuur van die skool en die stukkende heining.Volgens Pather is daar &rsquo;n probleem met dwelms en kan dealers die perseel maklik betree. Mali Mtima, woordvoerder van die Oos-Kaapse onderwysdepartement (OKOD), s&ecirc; die departement is bewus van die probleem met dwelms oral in die provinsie.Volgens hom het die departement reeds &rsquo;n skoolverrykings&shy;direktoraat op die been gebring wat in al die onderwysdistrikte werksaam is.Die direktoraat deal met probleme soos dwelms, tienerswangerskap en afknouery.Hy s&ecirc;: &ldquo;Mense moet onthou, dis nie die skool wat dwelms verkoop nie.&ldquo;Ouers en die gemeenskappe rondom die skool het &rsquo;n rol om te vervul. Die gemeenskappe moet saam met die polisie die dwelmhandelaars uitdryf.&ldquo;Al word &rsquo;n heining gespan wat tien meter hoog is, sal die &shy;dwelmverkopers steeds &rsquo;n plan maak,&rdquo; meen Mtima.Volgens hom is kinders n&aacute; afloop van die skooldag vry om te doen wat hulle wil en die ouers moet dan sorg dat hulle nie met dwelms deurmekaar raak nie.Hy s&ecirc; daar kan nie van skole verwag word om di&eacute; taak te verrig nie.Edmund van Vuuren, Oos-Kaapse DA-woordvoerder, stem saam dat ouers en gemeenskappe hul kinders moet beskerm.Hy voeg egter by dat die OKOD ook in gebreke bly deur net heining op te rig en nie veiligheidsbeamptes by probleemskole aan te stel nie.&ldquo;Sulke beamptes moet veral in die noordelike gebiede, waar dwelms &rsquo;n reuseprobleem is, aangestel word.&ldquo;Die departement het R166 miljoen aan salarisse onderbestee &ndash; dis geld wat gebruik kon word om veiligheidsbeamptes aan te stel,&rdquo; aldus Van Vuuren.Zarina Ghulam, &rsquo;n woordvoerder van die SA Raad teen alkohol- en dwelmverslawing (Sanca) in die Baai, s&ecirc; skole verwys baie leerders na hulle.Volgens haar is dit beslis so dat dealers naby skole uithang en dat kids self ook met dwelms smous.Dit is egter baie moeilik om in armoedige, bendegeteisterde gebiede soos Helenvale &rsquo;n kultuur te skep waarin die gemeenskap opstaan teen dwelmhandel en gangsters.Belinda Allie, waarnemende hoof van die Laerskool Bay&shy;west in Helenvale, s&ecirc; baie ouers is self aan drank en dwelms verslaaf.Dit is dan ook die rede hoekom daar so &rsquo;n ho&euml; voorkoms van leerders met fetale alkoholsindroom by die skool is.