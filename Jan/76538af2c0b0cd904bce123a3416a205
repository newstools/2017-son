WAYDE van Niekerk is benoem op die kortlys van globale supersterre vir &rsquo;n pres&shy;tigeryke Laureus-sporttoekenning.Van die w&ecirc;reld se beste Olimpiese en Paralimpiese atlete, sowel as ander groot sportsterre, is gister deur die w&ecirc;reldmedia vir ses verskillende kategorie&euml; benoem.Die 24-jarige Suid-Afrikaanse naelloop-sensasie is benoem in die kategorie Deurbraakvertoning van die jaar.Van Niekerk het geskiedenis op die w&ecirc;reld se grootste skouspel op die Olimpiese Spele in Rio gemaak toe hy daarin geslaag het om &rsquo;n goue medalje in die 400 m vir mans te verower.In die proses het hy die legendariese Michael Johnson se 17 jaar oue w&ecirc;reldrekord verpletter deur die afstand in &rsquo;n ongelooflike 43.03 sekondes af te blits.Dit sal Van Niekerk se tweede groot toekenning wees. Laas jaar is hy deur die Internasionale Olimpiese Komitee as die beste mansatleet van die Spele aangewys.Van Niekerk s&ecirc; dit is &rsquo;n groot eer om vir &rsquo;n Laureus-toekenning benoem te word.Hy s&ecirc;: &ldquo;Ek word elke dag wakker met die doelwit om my familie en vriende te mo&shy;tiveer.&ldquo;Ek is gese&euml;n om ook die hele nasie te kan inspireer. Dit is beslis &rsquo;n groot eer en voorreg vir my.&ldquo;Dit was nog altyd my grootste doelwit om myself te verbeter as &rsquo;n atleet. Al die harde werk het vrugte afgewerp. Ek wil my eie storie skryf,&rdquo; voeg hy by.