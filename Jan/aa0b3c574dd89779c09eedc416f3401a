&rsquo;N MA van Kraaifontein het gister eers haar drie kinders geskiet en toe skiet sy haarself.Aneesah Arrison (43) het die vuurwapen gister 06:00 op haar drie seuns gerig en n&aacute; die grudaad selfmoord gepleeg.Haar oudste seun, Waseem (21), is na verneem word in die kop geskiet. Hy is op slag dood. Die 14-jarige tweelingbroers, Yusuf en Yacoob, is beseer en ondergaan behandeling in die hospitaal. Volgens &rsquo;n buurvrou se Facebook post is die een broer in &rsquo;n kritieke toestand. Die redes vir die uitwissing van haar gesin is nog onbekend. Ene Zubeida Simmers post op Facebook: &ldquo;Die ma het probeer selfmoord pleeg. Sy het haar drie seuns geskiet en toe haarself.&ldquo;Sy het die oudste een in die kop geskiet en hy het onmiddellik gesterf. &ldquo;Die tweeling is ook geskiet &ndash; die een is agter die kop gewond en die ander een is in die hand geskiet.&ldquo;Die ma is dood, maar die &shy;tweeling is in die hospitaal &ndash; &shy;ge&shy;traumatiseer.&rdquo;Die straat buite die huis was vol bure tot nadat die forensiese voertuie die twee lyke daar weggery het.Die familie het eers die geleentheid gehad om die liggame te sien voordat dit weggevat is. Almal was baie hartseer. Hulle het in trane uitgebars nadat hulle uit die huis gekom het.Nie die bure of familie wou met Son op Sondag praat nie. Daar is wel onder die omstanders &shy;ge&shy;fluister oor hoe alles omtrent die Ar&shy;risons se lewe perfek gelyk het. Niemand sou kon raai dat daar dalk probleme in hierdie familie was nie.Hulle het glo selfs onlangs &rsquo;n swembad in die jaart laat insit.Arrison se man het ook twee jaar gelede aan kanker gesterf. Kapt. FC van Wyk, polisiewoordvoerder, s&ecirc;: &ldquo;Omstandighede rondom &rsquo;n skietvoorval omstreeks 06:00 by &rsquo;n huis in Oranjestraat, Berna&shy;dino Heights, Kraaifontein, waar &rsquo;n 43-jarige vrou en haar 21-jarige seun noodlottig gewond, en twee 14-jarige seuns beseer is, word ondersoek.&ldquo; &rsquo;n Saak van moord-, poging tot moord- en &rsquo;n geregtelike nadoodse ondersoek is geregistreer vir ver&shy;dere ondersoek.&rdquo;