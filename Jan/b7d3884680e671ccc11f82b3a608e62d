&rsquo;N JONG man van Clanwil&shy;liam s&ecirc; hy wag al die afgelope twee jaar vir sy matriekuitslae.Charlton Hearne (20) het aan die begin van 2016 sy aanvullende eksamen geskryf, maar nog nooit sy uitslae gekry nie.Volgens Hearne was hy in 2015 &rsquo;n matrikulant van die Sekond&ecirc;re Skool Blackheath.Hearne s&ecirc;: &ldquo;Ek het siek geword en kon nie my matriek&shy;eindeksamen skryf nie. Ons het toe na Clanwil&shy;liam verhuis weens my gesondheid.&ldquo;Ek het aansoek by die departement van onderwys gedoen om die aanvullende eksamen in 2016 by die Sekond&ecirc;re Skool Clanwilliam te skryf.&ldquo;Ek het al my vakke geskryf en nog nooit my uitslae gekry nie. Elke keer wanneer ek navraag doen, moet ek hoor my uitslae is nie op hul stelsel nie.&ldquo;Niemand van die departement kom terug na my toe om te verduidelik wat van my uitslae geword het nie.&rdquo;Volgens Hearne wou hy regte gaan studeer het, maar kon nie aansoek doen om verder te studeer nie.Hy s&ecirc; ook hy kon nie &rsquo;n ordentlike werk kry nie oor hy nie sy uitslae het nie.Volgens Paddy Attwell, woordvoerder van die departement van onderwys, is vasgestel dat Hearne die verkeerde eksamennommer gebruik het toe hy sy aanvullende eksamen geskryf het.Attwell s&ecirc;: &ldquo;Weens die verkeerde eksamennommer kon sy uitslae nie opgespoor word nie.&ldquo;Sy uitslae sal binnekort bekend gemaak word.&rdquo;