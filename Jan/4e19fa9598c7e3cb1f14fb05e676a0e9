COPS in die Noord-Kaap het twee vermeende diamantsmokkelaars se vlerke geknip.Volgens kapt. Philani Nkwalase van die Valke is Hardlife Bhebhura (35) van Zimbabwe en Rodrigues Lima Jose Jorge (49), van Portugese afkoms, Sondag op Springbok vasgetrek terwyl hulle &rsquo;n transaksie wou beklink.Die cops het &rsquo;n undercover agent gebruik om die verdagtes se doppie te klink. Blykbaar was die twee betrokke by diamanthandel in Springbok, Port Nolloth en Steinkopf. Die Valke het deur middel van koverte ondersoek-operasies die onwettige diamanthandel oopgevlek.Volgens Nkwalase was die onwettige diamante vir die oorsese mark bestem. In Sondag se lokval het hulle ongeveer 123 diamante teruggevind. Die waarde word op R1,7 miljard geskat.Albei verdagtes staan tereg op drie klagte elk van die besit van en handel in ongeslypte diamante. Jorge is op R25 000 borgtog vrygelaat. Bhebhura word aangehou tot 1 Februarie wanneer sy borgtog-aansoek aangehoor gaan word.