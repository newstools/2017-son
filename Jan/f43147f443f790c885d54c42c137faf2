DIT was Tweede Nuwejaar en tweespalt of te nie, duisende mense het gister in Kaapstad se strate saamgedrom om die jolyt van die Kaapse Klopse te aanskou.Honderde Kapenaars het reeds van Sondagaand af in die middestad gekamp om te verseker dat hulle &rsquo;n goeie spot het.Darlingstraat was veral gewild.Die Kaapse stadsraad het voorspel sowat 40 000 deelnemers en tussen 40 000 en 50 000 toeskouers sou van die omgewing van Keizersgracht, voor die stadsaal, langs Waalstraat en tot in die Bo-Kaap wees.Volgens die program sou die Klopse teen 10:00 begin loop, maar mense wat al jare die vrolikheid bywoon, weet hulle moet hulle eerder vir laatmiddag- of laataand-aksie regmaak.Volgens plan sou die Klopse tot 23:00 optree.Nadat die stadsraad finaal bekend gemaak het die Kaapse Klopse Karnavalvereniging (KKKV) gaan die organiseerders van die Tweede Nuwejaar- optogte wees, het Kevin Momberg, die uitvoerende hoof van die Kaapstadse Kulturele en Karnavalkomitee (KKKK), ges&ecirc; 36 troepe word aan die optog in die Kaapse middestad onttrek. Di&eacute; troepe sal hul optog in die Athlone-stadion hou.Maar Eddie Andrews, Kaapstad se burgemeesterskomiteelid vir toerisme, spesiale gebeure en ekonomiese ontwikkeling, het ges&ecirc; die troepe wat aan die kompetisie in Athlone gaan deelneem, gaan ook later in die stad kom stap.Baie van die Klopse het blykbaar ook weggebreek van die KKKK en wil eerder in die strate van Kaapstad as in die Athlone-stadion optree. &ndash; Netwerk24