VERBETERDE matriekuitslae word deur twee onderwysforums in die Port Elizabeth-distrik voorspel.Die uitslae van die 2016-nasionale eindeksamen word vandag bekend gemaak,Veral die leier van die Port Elizabeth-distrik-onderwysforum, eerw. Xolani Tengo, is positief. Volgens hom gaan die 2016-uitslae &rsquo;n 5%-verbetering toon teenoor wat die vorige jaar bereik is.&ldquo;Die distrik sal van &rsquo;n 65%- tot &rsquo;n 70%-slaagsyfer verbeter en dit is skitterend as jy in ag neem dat die eksamen deur 9 888 matrieks afgel&ecirc; is,&rdquo; s&ecirc; hy.Tengo voeg by dat 4 000 van die matrieks van omliggende townships en 2 000 van die Baai se noordelike gebiede afkomstig is.Volgens hom kan die verbetering toegeskryf word aan beter bestuur deur die Oos-Kaapse onderwysdepartement.Hy meen ook dat 80% van die matrieks wat in die PE-distrik geskryf het, vrystelling sal kry om aan universiteite te studeer.Edmund van Vuuren, Oos-Kaapse DA-onderwyswoordvoerder, meen 70% van leerders wat die eksamen in die northerns afgel&ecirc; het, sal slaag.Richard Draai, voorsitter van die noordelike gebiede se onderwysforum (NAEF), glo nes Van Vuuren die nor&shy;therns sal &rsquo;n verbetering toon.Hy s&ecirc;: &ldquo;Ek haal my hoed af vir die toegewyde onderwysers in die noordelike gebiede, want hulle het die ekstra myl gestap onder moeilike toestande.&ldquo;Op Saterdae het ek kinders in skooluniforms na skole sien stap om ekstra werk gedoen te kry en daarvoor bedank ek die onderwysers.&rdquo;Draai het egter gemaan daar moet wegbeweeg word van &rsquo;n beleid waar daar net op matriekuitslae gefokus word.&ldquo;Die basis word reeds in gr. R en gr. 1 gel&ecirc; om te verseker leerders is goed voorberei wanneer hul matriek bereik.&ldquo;Ons kan nie aanhou om kinders net deur te sit en dan bereik hulle gr. 8 en kan nie behoorlik lees of skryf nie,&rdquo; sluit hy af.