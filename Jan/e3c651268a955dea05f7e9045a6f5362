&rsquo;N BOER van Bloemfontein wat verlede jaar op aanklag van BTW-bedrog van nagenoeg R59 miljoen tereggestaan het, word nou van hoenderdiefstal verdink.Marius Delport (36) het Donderdag vlugtig in die Bloemfonteinse landdroshof verskyn op aanklag van diefstal, berig Netwerk24.Die staat beweer Delport, &rsquo;n pluimvee-boer, het van 23 September tot 8 Desember laas jaar hoenders vir R73 845 van ene RB Nelay gekoop, maar nie daarvoor betaal nie.Die hof het borgtog van R5 000 toegestaan. Delport moet in Maart weer hof loop. &ndash; news24