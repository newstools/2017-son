TWEE vermeende lede van die Spotbouer-bende moes gister stert tussen die bene terug tronkselle toe nadat hul borgtog geweier is.Die twee beskuldigdes is Deilon Makoppa en Kurt Bosman.Hul makker Damian Kammies het sy borgtog-aansoek laat vaar omdat hy twee hangende moordsake teen hom het.Die drie stuks staan in die Baaise landdroshof tereg op klagte van moord, aanranding met die opset om ernstig te beseer, ontvoering en die onwettige besit van &rsquo;n vuurwapen en ammunisie.Hul hofsaak spruit uit &rsquo;n voorval waarin twee mense vermoor en een ontvoer is in &rsquo;n sogenaamde wraakaanval in Desember.Landdros N. Bono het gister in haar uitspraak ges&ecirc; sy kon geen buitengewone omstandighede vind om die beskuldigdes op borgtog vry te laat nie.Bono s&ecirc; die voorkoms van gewelddadige misdaad kan nie oorbeklemtoon nie.&ldquo;Die mense in Port Elizabeth word geterroriseer deur misdadigers wat die wreedste dade pleeg met ongelisensieerde vuurwapens.&rdquo;Sy het voorts van die getuienis van die staat en ondersoekbeampte in die saak herhaal, soos dat die vuurwapens wat in die voorval gebruik is, nog nie opgespoor is nie en dat dit die publiek se veiligheid dus kan bedreig. Sy het ook herhaal die moontlikheid bestaan dat die beskuldigdes die getuies in die saak kan intimideer. Sy het hier verwys na &rsquo;n voorval waarin een van die getuies genader is deur &rsquo;n vriend van een van die beskuldigdes en beveel is om &rsquo;n ander verklaring te maak, waarin ges&ecirc; word dat iemand heeltemal anders die skote afgevuur het.Bono het die saak teen die drie beskuldigdes tot 24 Februarie uitgestel vir nader ondersoek.