&rsquo;N MOSIE van wantroue in die Nelson Mandelabaai-burgemeester, die DA se Athol Trollip, kan deur die plaaslike ANC ingestel word.So het Litho Suka, ANC-hoofsweep in die Metro, ges&ecirc;.Volgens hom kan &rsquo;n mosie van wantroue ook teen die onderburgemeester, die UDM se Mongameli Bobani, ingestel word.Suka het egter bygevoeg daar sal eers met alle opposisiepartye in die munisipale raad vergader word om terugvoer daaroor te kry.Die ANC het &rsquo;n mediakonferensie gehou om die &ldquo;ineenstorting&rdquo; van die DA-beheerde koalisie-regering in die Metro te bespreek.Die stadsbestuurder, Johann Mettler, het in &rsquo;n verslag oor die Metro se middeltermyn-vertoning in die boekjaar 2016-&rsquo;17 &rsquo;n donker geldelike prentjie geskets.Die oorsaak daarvan is volgens hom die vorige ANC-regering se bystandprogram vir armes (ATTP).Ongeveer 160 000 mense wie se huise minder as R100 000 werd is, trek voordeel hieruit en is geregtig op gratis basiese dienste. Hul munisipale skuld word ook afgeskryf.In die verslag word aangedui baie van die mense kan eintlik bekostig om vir dienste te betaal.Mettler het aangedui die beleid word dringend aangepas en die DA-beheerde koalisie-regering onder Trollip is ook te vinde daarvoor. En d&iacute;s wat die ANC in die Metro warm onder die kraag het. Die Metro se besluit om mense met agterstallige rekeninge se elektrisiteit af te sny, het ook onder skoot gekom.