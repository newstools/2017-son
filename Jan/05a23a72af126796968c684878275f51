HOEWEL sekere laerskole in Uitenhage onlangs aangedui het dat hulle gereed is vir die nuwe skooljaar, is daar di&eacute; skole wat steeds swaar gebuk gaan onder die druk van &rsquo;n tekort aan onderwysers.Met die nuwe skooljaar wat op 11 Januarie begin het, is die Laerskool Caritas goed toegerus met handboeke, leesboeke en ander skoolbenodigdhede.Wat egter volgens Oswald Barendse, die adjunkhoof, steeds &rsquo;n probleem bly, is die getal onderwysers by die skool in vergelyking met die getal kinders.&ldquo;Ons grootste uitdaging is onderwysers,&rdquo; s&ecirc; Barendse.&ldquo;Dis &rsquo;n nagmerrie-situasie as &rsquo;n kind in &rsquo;n klas sit en daar is nie &rsquo;n onderwyser om klas te gee nie.&ldquo;Ons sit met &rsquo;n situasie waar die getal onderwysers nie die getalle van die leerders regverdig nie.&rdquo; Di&eacute; skool, wat vanjaar ongeveer 200 gr. 1-leerders geregistreer het, het di&eacute; leerders opgedeel in vyf klasse, met om en by 40 leerders in elke klas. Twee van di&eacute; vyf onderwysers het blykbaar bedank.Die skool het een tydelike onderwyser aangestel om die werk te probeer verlig.&ldquo;As die onderwysdepartement net kan help met die onderwysers se getalle, sal dit &rsquo;n groot verskil maak.&rdquo;Volgens Barendse is &rsquo;n tekort aan onderwysers nie die enigste probleem nie, maar ook &rsquo;n tekort aan toerusting.&ldquo;Ons leermateriale is aangevul, maar ons sukkel nog met dingetjies soos die staalraam-stoeltjies waarop die kleintjies sit.&ldquo;Ek probeer egter uit my eie om die skool te help en doen dinge vir die kinders in my eie tyd.&rdquo; Barendse s&ecirc; ondanks die uitdagings het di&eacute; skool baie kreatiewe onderwysers en laat dit hom beter voel oor die jaar wat voorl&ecirc;.&ldquo;Ons kort wel onderwysers, maar di&eacute; wat ons tans hier het, lewer werk van &rsquo;n hoogstaande gehalte. Caritas is besig om bo sy omstandighede uit te styg.&rdquo;Dawood Ryners, die hoof van die Laerskool C.W. Hendrickse, s&ecirc; hoewel alle ander dinge hier in plek is, is daar maar net nooit genoeg onderwysers nie.&ldquo;Dis &rsquo;n normale neiging.&ldquo;Ons kort vier onnies, maar ons kan nie toelaat dat dit ons agter hou nie.&ldquo;In so &rsquo;n geval beweeg ons onmiddellik aan na plan B: die skoolbeheerliggaam stel onderwysers aan om die le&euml; plekke te vul,&rdquo; s&ecirc; hy.Patric Korkee, die hoof van die Prim&ecirc;re Skool Jubilee Park, s&ecirc; hulle het baie gewillige ouers wat bereid is om klasse waar te neem, maar gelukkig het hulle di&eacute; jaar nie &rsquo;n probleem met onderwysers nie. &ldquo;Ons het genoeg onnies. Ons waardeer die ouers se gewilligheid, maar ons kan nie altyd van hulle verwag om die onderwysers se werk te doen nie.&rdquo;Mali Mtima, &rsquo;n woordvoerder van onderwys in die Oos-Kaap, s&ecirc; die skole veroorsaak self hul probleme deur te veel leerders te registreer en dat hulle hul kapasiteit in ag moet neem.Hy s&ecirc; ook skole is geneig om n&aacute; die sluitingsdatum vir aansoeke, dikwels op die dag wanneer die skool vir die nuwe jaar oopmaak, nog kinders in te neem en dis waar die probleem ontstaan.&ldquo;Die sluitingsdatum vir nuwe leerders was einde &shy;Junie verlede jaar. Onderwysersgetalle en begrotings word in Augustus deur die onderwysdepartement uitgewerk volgens hoeveel leerders daardie tyd aanvaar is. Hy voeg by: &ldquo;As skole n&aacute; die spertyd oor daardie getal gaan, is daar nie vir die ekstra leerders begroot of voorsiening gemaak nie.&rdquo;