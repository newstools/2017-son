DIT is weer daardie tyd van die jaar dat kinders oor die land heen kan inskryf vir die kompetisie Shoprite Class Of, wat behels dat Shoprite die wenners se skoolgeld vir die jaar sal betaal. Alleyne Smith van Shoprite se PR-departement het gister verduidelik dat elke Shoprite-tak &rsquo;n wenner kies. Vanjaar sal Shoprite die skoolgeld van meer as 420 leerders in Suid-Afrika betaal. Hy vertel dat hulle 423 winkels in die land het. Die kompetisie het op 2 Januarie vanjaar amptelik begin. Die sluitingsdatum is 29 Januarie. Shoprite het die kompetisie al in 2015 begin en het al deur die jare meer as R5 miljoen aan skoolgeld uitgegee. Smith het verduidelik dat die kompetisie oop is vir laerskool- en ho&euml;rskool-leerders. Hy s&ecirc; om in aanmerking te kom vir die prys moet leerders &rsquo;n opstel of tekening instuur van hul toekomsplanne n&aacute; skool. &ldquo;Wil hulle byvoorbeeld &rsquo;n dokter, onderwyser of verpleegster wees?&rdquo;Volgens Smith moet die leerders kreatief wees en hul drome op papier sit. Hy voeg by dat hulle honderde leerders se drome &rsquo;n werklikheid wil help maak. &ldquo;Leerders kan al op &rsquo;n jong ouderdom oor hul drome dink en ons is hier om hulle te help.&rdquo;Smith s&ecirc; daar is ook gevalle waar kinders wat wen, se skoolgeld net sowat R400 per jaar is. &ldquo;In sulke gevalle koop ons dan skryfbehoeftes vir die kinders om op te maak vir alles,&rdquo; het Smith bygevoegOuers kan die kompetisievorms by enige Shoprite-winkel kry. Sodra die vorm ingevul is, kan hulle dit by dieselfde winkel ingee. Volgens Smith sal die wenners vroeg in Februarie aangekondig word. Een wenner per winkel sal vir die prys gekies en gekontak word.