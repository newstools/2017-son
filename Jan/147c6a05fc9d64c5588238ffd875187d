&rsquo;N ONLANGSE blitz om watermisbruikers vas te vat, het maar moeilik verloop.Die Stad Kaapstad meen dis moeilik om oortreders aan te keer sonder die hulp van inwoners.Die Stad vra die hulp van die publiek om Vlak 3-waterbeperkings toe te pas.&rsquo;n Span van 45 amptenare van die Stad se waterinspektoraat het die blitz verlede week in die Tygerberg/Goodwood-gebied uitgevoer.&rsquo;n Fine van R2 000 is uitgereik vir die afspuit van sement met drinkwater.Die amptenare het ook met inwoners gepraat oor die belangrikheid van water spaar en het veral na wonings gekyk met groen tuine.Volgens Priya Reddy, woordvoerder van die stad, maak die grootte van die metro dit baie moeilik om die waterbeperkings toe te pas en oortreders vas te trek. Daarom is die hulp van inwoners nodig om dit aan te meld.Die inspektoraat bestaan uit 51 amptenare, wat 20 nuwe rekrute insluit. Inwoners kan oortreders by water.restrictions@capetown.gov.za aanmeld.Die stad ontwikkel ook &rsquo;n metodiek om buitensporige waterverbruik te kan identifiseer.As dit in plek is, sal amptenare die oortreder inlig oor hoe om hul waterverbruik binne perke te bring.Jy kan &rsquo;n spot fine van tot R3 000 verwag, maar dit kan tot R10 000 opskiet as die vervolging suksesvol is.