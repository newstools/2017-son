DIE cops se Namakwa cluster het knap voor Nuwejaar goeie dwelmvondste in &rsquo;n teenmisdaadoperasie gemaak.Dinsdag het hulle &rsquo;n ad hoc- operasie uitgevoer nadat hulle inligting ontvang het. &rsquo;n Man sou van Kaapstad dwelms op die N7 na Namakwaland vervoer.Nadat die verdagte voertuig naby Springbok gewaar is, is dit van die N7 afgetrek, volgens die polisiewoordvoerder lt.kol. Dimakatso Mooi.By nadere ondersoek is altesaam 110 g tik ter waarde van R33 000 en 100 Mandrax-tablette ter waarde van R10 000 gevind.Die cops het alles gekonfiskeer en die twee mans (45 en 55) gearresteer. Hulle behoort binnekort in die landdroshof in Springbok te verskyn. In Calvinia het die bloues by twee huise ook &rsquo;n goeie slag geslaan. By die een huis het &rsquo;n K9-eenheid se snuffelhond, Caesar, dagga uitgeruik. Dit het die cops in staat gestel om 61 kg versteek in &rsquo;n amplifier te vind. &rsquo;n Man van 31 is gearresteer en sal binnekort in die hof in Calvinia verskyn. By &rsquo;n ander huis hier het die cops 207 kg tik en 30 Mandrax-tablette versteek in &rsquo;n potplant gevind. Volgens Mooi is die waarde hiervan sowat R65 000.