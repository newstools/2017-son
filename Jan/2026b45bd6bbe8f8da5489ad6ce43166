&rsquo;n Senior priest en amptenaar van die omstrede International Pentecost Holiness Church (IPHC) is byna met sy skepper herenig toe hy kort voor Kersfees deur &lsquo;n gemeentelid aangerand is. Dominee Abbey Wessie, voorsitter van die kerk se dagbestuur, is glo deur woedende lidmate gemoer en dit oor hy hulle van die kerkperseel in Letlhabile in Brits probeer wegjaag het. Die beweerde aanranding het glo op 21 Desember plaasgevind. Dit was toe Wessie blykbaar sekuriteitswagte gebring het om lede, wie hy van &lsquo;n faksie in die kerk beskuldig, wou uitsit. IPHC, is Suid-Afrika se tweede grootste kerk met meer as 3.5miljoen lede. Die kerk gaan gebuk onder &lsquo;n leierskapstryd, sedert die dood van sy leier Biskop Glayton Modise in Februarie verlede jaar. Volgens die bron het Wessie aan &lsquo;n groep van 40 lidmate ges&ecirc; hulle is nie welkom om i ndie kerk te aanbid nie. &ldquo;Die lidmate het geweier om die perseel te verlaat, die wagte oorrompel en hom aangerand.&rdquo; Wessie ontken hy is deur lidmate aangerand en s&ecirc; hy was die slagoffer van &lsquo;n rooftog, buite die kerk. &ldquo;Wie ookal so ges&ecirc; het lieg. Ek is buite die kerk beroof. Ek weet niks van sekuriteitswagte wat ek na die kerk gebring het en mense ges&ecirc; het om te loop nie. &ldquo;Ja ek was daardie dag by die kerk, maar ongedeerd daar weg.&rdquo; IPHC woordvoerder, Freddie Ramaphakela, het bevestig daar was &lsquo;n voorval. &ldquo;Oor ds. Wessie wat deur lidmate aangerand is, wil ons graag h&ecirc; die ondersoekbeampte moet ruimte gegee word om die ondersoek te voltooi. Die kerk is bekend met lidmate wie glo betrokke was.&rdquo; &nbsp;Hy het ook bevestig twee voertuie is tydens die voorval gevat. &ldquo;Die beslaglegging van twee voertuie word nie ontken nie. Die identiteit van die eienaar is egter nie vir openbare kennis nie, aangesien die eienaar nie op die toneel was nie. &ldquo;Oor die beserings, ons het nog nie met ds. Wessie ontmoet of sy mediese verslag gesien nie.&rdquo; Polisiewoordvoerder Sabata Mokgwabone s&ecirc; twee sake is geopen. &ldquo;Die polisie ondersoek &lsquo;n saak van kwaadwillige saakbeskadiging en aanranding met die doel om ernstig te beseer. &ldquo;Twee verdagtes is gearresteer en het op 23 Desember in die Landdroshof op Brits verskyn. &ldquo;Hulle is albei op borg vrygelaat.&rdquo; &ndash; SundayWorld