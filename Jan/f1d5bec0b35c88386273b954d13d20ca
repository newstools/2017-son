Die sanger George Michael se lewensmaat, Fadi Fawaz, se Twitter-profiel is glo op Nuwejaarsdag deur kuberkrakers oorgeneem. Die skelms het glo boodskappe wat beweer die geliefde sanger sy eie lewe geneem het, deur Fadi se Twitter-profiel gedeel. Daar is vanaf Fadi se profiel getwiet, &ldquo;om jou lewensmaat dood aan te tref, vreedsaam in sy bed &ndash; dit is &rsquo;n Kersfees wat ek nooit sal vergeet nie.&rdquo;&nbsp; Sondag het sy twiets weer opslae gemaak toe dit beweer het dat Michael sy eie lewe geneem het. &ldquo;George wou net doodgaan, dis al wat hy wou h&ecirc;. Hy het menig keer sy eie lewe probeer neem en dit eindelik reggekry,&rdquo; lees die boodskappe. &ldquo;Ons het mekaar baie lief gehad en was amper 24 uur &rsquo;n dag saam.&rdquo; Fadi hou vol die boodskappe is die werk van &rsquo;n kuberkraker. &ldquo;Ek is geskok oor wat aangaan op Twitter. My profiel is gekaap en ek het dit toegemaak&rdquo;, het hy aan The Daily Mail in Brittanje ges&ecirc;. &ldquo;Dit is skrikwekkend, om eerlik te wees. Ek is nie verantwoordelik vir daai twiets nie. Ek gaan myself nie verder hieroor bekommer nie.&rdquo; Die oorsaak van George Michael se dood is steeds onbekend. &rsquo;n Nadoodse-ondersoek is Vrydag gedoen, maar die uitslae was glo t&eacute; wissevallig en verdere toetse moet gedoen word. &ndash; Huisgenoot