DIE eerste skooldag van die jaar het vir &rsquo;n dropout op &rsquo;n pynlike noot begin. &rsquo;n Skoolverlater van Bonteheuwel is in &rsquo;n ernstige toestand in die hospitaal nadat hy gisteroggend gewond is in &rsquo;n skietery wat vermoedelik bendeverwant is.Ashton Hendricks (17), na verneem word verlede jaar &rsquo;n leerder van die School of Skills in Ruyterwacht, is in die gesig getref.Hy het omstreeks 08:00 op die hoek van Redberry-straat en Bonteheuwelrylaan gestaan toe twee mans op hom geskiet het. Die mans het daarna van die toneel gevlug.Volgens Angus McKenzie, raadslid in Bonteheuwel, is dit &rsquo;n ge&iuml;soleerde voorval.&ldquo;Dit was die laaste ruk stil in Bonteheuwel en ons hoop nie die bendegeweld vlam weer op noudat die skole heropen het nie.&ldquo;Die kinders se veiligheid kom eerste.&ldquo;Daarom het ons &rsquo;n projek wat behels dat die ouers soggens saam met die kinders tot by die skool loop.&ldquo;Die ouers gaan dan n&aacute; skool weer die kinders haal om hul veiligheid te ver&shy;seker en seker te maak hulle word nie beroof nie.&rdquo;Volgens kapt. FC van Wyk, &rsquo;n polisiewoordvoerder, is Hendricks onmiddellik na die plaaslike daghospitaal geneem.Die daghospitaal se mediese personeel het sy toestand eers gestabiliseer, waarna die tiener na die Groote Schuur-hospitaal oorgeplaas is.Die seun se toestand is tans ernstig maar stabiel.&rsquo;n Saak van poging tot moord is geopen. Niemand is tot dusver gearresteer nie.