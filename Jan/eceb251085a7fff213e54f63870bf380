HY HET vlamme gesien, geskrik en weggekruip tussen die sitbank en die tafel. Sy ma is betyds gered, maar die twee&shy;jarige Deon Slammert het verbrand. Dit is die tragiese gebeure wat &rsquo;n Baaise familie van Missionvale Saterdag deurgemaak het. Bernadene Perrel, &rsquo;n gebroke ouma, het gister vertel hoe haar dogter, Ruth Kiviets, met ernstige beserings in die Dora Nginza-hospitaal l&ecirc;. Perrel was tydens die brand nie in die huis nie, maar het in die straat gestaan en gesels met &rsquo;n vriend. &ldquo;Iemand het my geroep om te kom kyk hoe die huis brand. Ek het dadelik soontoe gehardloop.&rdquo;Toe Perrel by die huis opdaag, het alles reeds uitgebrand en gemeenskaps&shy;lede het Kiviets uitgedra. &ldquo;Niemand kon Deon kry nie, ons vermoed hy het iewers weggekruip.&ldquo;Die brandweermanne het sy lyk tussen die sitbank en die tafel gevind.&rdquo;Kiviets is vanaf haar gesig tot bolyf verbrand. &ldquo;Sy kan niks sien of eet nie, die hospitaal voer haar deur &rsquo;n neuspyp,&rdquo; het Perrel bygevoeg. Tydens die brand was net Kiviets, haar twee seuns en hul neef by die huis. Volgens Perrel is Robin Kiviets (15) en Juandre Perrel (18) fine. Hulle het betyds uit die huis gehardloop. &ldquo;Die oorsaak van die brand is in hierdie stadium nog onbekend, maar volgens die brandweermanne lyk dit asof dit &rsquo;n elektriese fout kon gewees het.&rdquo;Agt mense het in die huis gewoon. Volgens Perrel het almal alles verloor. &ldquo;Meubels, beddens, klere, skoene, skoolboeke en kos. Ons het alles verloor.&rdquo;&rsquo;n Paar gemeenskapslede, asook &rsquo;n pastoor, het gister &rsquo;n paar items by die familie afgelaai. Perrel voeg by dat hulle tydelik by familielede sal bly. Sy vertel verder dat Kiviets die enigste werkende persoon in hul huis is. &ldquo;Ons het niks en weet nie watter kant toe nie.&rdquo;Perrel s&ecirc; ook dat geen begrafnisre&euml;lings getref kan word nie weens die familie se geldsake. Intussen vertel Perrel dat Deon &rsquo;n lieflike kind was. &ldquo;Hy het altyd vir my ges&ecirc;: &lsquo;Ouma, ek is jou kind, ek lief vir Ouma&rsquo;.&rdquo; Kapt. Johan Rheeder, &rsquo;n polisiewoordvoerder, het die voorval bevestig. &ldquo;Die polisie het &rsquo;n geregtelike doodsondersoek geopen.&rdquo;