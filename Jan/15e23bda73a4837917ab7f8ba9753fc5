PLAASMENSE se ingang na hul huise is nou &rsquo;n dik hakiesdraad wat geniepsig sny wanneer hulle daaroor klouter.Dis die geval op die plaas Hammansdans buite Wellington.Die hakiesdraad is onlangs om die huise opgerig &ndash; met g&rsquo;n toegangshek nie.Asof die onwelkome hakiesdraad nie genoeg is nie, het van die plaaskinders ook onlangs kennis ontvang om van die plaas af te skoert.Fiona Leonards (48) en haar seun en susterskind het ook kennisgewings ontvang om Chris Hamman se plaas te verlaat.Sowat 15 jong mense wat op die plaas grootgeword het, het die kennisgewing ontvang.Di&eacute; wat nie verder studeer nie en ouer as 18 is, moet die plaas luidens die kennisgewings verlaat.&ldquo;Ek gaan n&ecirc;rens nie. Hy (Hamman) kry my dan hier op die plaas.&ldquo;Ek is sieklik. Waarnatoe moet ek gaan?&rdquo; vaar Leonards uit.Jan Manis (76), haar pa, werk feitlik sy hele lewe lank al op die plaas.&ldquo;Ons voel nie gelukkig dat onse kinders nou ander heenkome moet soek nie.&ldquo;Die kinders het dan grootgeword op die plaas,&rdquo; s&ecirc; Manis.Saam met die kennisgewings kom die hakiesdraad.Omdat daar geen hek is nie, is die enigste manier om hul wonings te bereik om oor die hakiesdraad te klouter.&ldquo;Die kinders het al so seer gekry by die hakiesdraad. Ons het nou &rsquo;n mat oor die hakiesdraad gegooi sodat ons sonder seerkry kan oor klouter,&rdquo; s&ecirc; Leonards.Hamman, die eienaar van die plaas, s&ecirc; &rsquo;n wetlike proses word tans gevolg.&ldquo;Ons is besig met &rsquo;n regsproses. Al wat ons doen, is om op te tree in belang van mense wat bydra tot die plaas.&ldquo;Ons gehoorsaam die land se wette.&ldquo;Niemand het ooit kom kla oor die hakiesdraad nie.&ldquo;Dit is iets wat ons met die plaas se mense moet uitsorteer.&ldquo;Die hakiesdraad is aangebring om diewe uit te hou,&rdquo; s&ecirc; Hamman.Rehana Kahn Parker, &rsquo;n prokureur, gaan die jong mense met regshulp bystaan.&ldquo;Enigeen kan kennisgewings uitstuur, maar daar is immers &rsquo;n regsproses wat gevolg moet word en wette wat eerbiedig moet word.&rdquo;Alvina Abrahams, &rsquo;n raadslid van Icosa, het die situasie op Hammansdans ten sterkste veroordeel.&ldquo;Dit is &rsquo;n disgrace hoe ons plaasmense nog behandel word op sommige plase. Om as vroue, jong meisies en ouer mense nou nog oor hakiesdraad te moet klim.&ldquo;Ons mense se menswaardigheid word hierdeur geskaad en vir die boer is dit nie &rsquo;n probleem nie.&ldquo;Kinders bo 18 jaar moet ander heenkome soek en dit meen dat ouers hul kinders soos honde op straat moet uitsit sonder heenkome.&ldquo;In watter era lewe ons? Wat het ons as Khoi- of bruin volk so gesondig dat ons hierdie soort van lewe verdien?&rdquo; wou sy weet.