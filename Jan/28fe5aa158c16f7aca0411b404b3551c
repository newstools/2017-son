DIE hekke is stukkend gekap en die deure afgeskop, en huilende kindertjies en &rsquo;n bejaarde man kry &rsquo;n snotklap deur die gesig. Dit is die nagmerrie wat &rsquo;n familie van uitbreiding 32 in Bethels&shy;dorp Vrydagoggend moes deurmaak. Kelly Stokes vertel hoe die polisie se bende-eenheid in die vroe&euml; oggendure by hul huis ingestorm het op soek na &rsquo;n moordenaar. &ldquo;Die polisie is onbeskof en hulle het geen respek vir ons mense nie.&rdquo;Sy vertel van die nagmerrie wat 03:15 begin het. &ldquo;Almal was aan die slaap. Skielik hoor ons toe geluide by die hekke.&rdquo;Volgens Stokes het die polisie eerste haar oompie Piet Jaftha (60) se deur afgeskop. &ldquo;Hy bly agter en het groot geskrik.&rdquo;Jaftha vertel hoe die polisie hom in die gesig geklap het. &ldquo;Ek is vier keer geklap en moes plat op die vloer l&ecirc;.&rdquo;Stokes verduidelik dat haar oompie nie lekker in sy kop is nie. Sy beweer dit is juis weens die polisie. &ldquo;Toe die polisie in 2012 die eerste keer by ons plek instorm het, het my oompie se kop uitgehaak.&rdquo;Sedert daardie tyd is Jaftha op medikasie. Stokes verduidelik dat sowat 30 cops Vrydag hul huis omsingel het. &ldquo;Die polisie het geskel en gevra dat ek die hek moet oop- maak.&ldquo;Ek het vir hulle die lasbrief gevra en die antwoord daarop was: &lsquo;Die verdagte het nie &rsquo;n lasbrief nodig gehad toe hy moorde pleeg nie&rsquo;.&rdquo;Stokes verduidelik dat almal in hul area die verdagte ken. &ldquo;Maar hy (die verdagte) bly nie eens hier nie, so wat soek die polisie in my huis?&rdquo;Terwyl die polisie in hul huis was, het die klein kinders gegil uit vrees vir hul vuurwapens. Stokes verduidelik hoe die polisie hul tafels en &rsquo;n wasmasjien omgegooi het. Haar kinders, Kerwin Jaftha en Tamia, albei twee jaar oud, sukkel nou saans om te slaap.By Son se besoek het die kinders in trane uitgebars. &ldquo;Hulle dink julle (Son) is die polisie en so gaan dit met almal.&rdquo; Die ma kan nie eens in die straat loop saam met haar kinders nie weens hul vrese.Stokes meen verder die gemeenskap is huiwerig om die polisie te nader omdat hulle (die polisie) die mense so sleg behandel. Toe Stokes uitvra oor die deure en hekke wat die polisie afgebreek het, het sy die volgende antwoord gekry: &ldquo;Moenie k*k vra oor goed soos drade en deure nie.&rdquo;AO. Alwin Labans, &rsquo;n polisiewoordvoerder, s&ecirc; as die mense &rsquo;n klag teen die polisie wil l&ecirc;, moet hulle hul naaste polisiestasie kontak.