ALEWIG bang vir die polisie wat hul rang misbruik.So s&ecirc; &rsquo;n familie van Sove&shy;reign-straat in Lentegeur, Mitchells Plain. Hulle s&ecirc; hulle het polisiewreedheid op die ergste vlak ervaar.Donovan Cleophas vertel dit was op 29 Desember die vyfde keer dat die cops sy huis sonder &rsquo;n lasbrief deursoek het.Donovan beweer sy kinders en vriende, wat buite dominoes gespeel het, is onmenslik behandel. Maar tot dusver het hulle niks van die polisiebestuur oor hul klagte gehoor nie.Hy s&ecirc; 14 jong mense tussen 15 en 24 jaar was by die voorval betrokke.Daar word beweer die meisies is kaal uitgetrek en rondgeruk. Die jong mans is na bewering in die openbaar uitgetrek terwyl met &rsquo;n flitslig in hul holle geskyn is om te sien of hulle dwelms daar versteek.&rsquo;n Vrou wat agt maande swanger is, s&ecirc; in &rsquo;n verklaring haar salaah-top is deur &rsquo;n vrouebeampte afgeruk en di&eacute; het haar ook aan haar broek geruk.Donovan s&ecirc; &rsquo;n polisie&shy;beampte het sy seun voor &rsquo;n skare geklap oor hy gevra het wat die cops eintlik soek.Donovan s&ecirc; die polisie viktimiseer hom oor hulle elke keer glo op &rsquo;n anonieme tip-off oor beweerde dwelmsmousery by sy huis reageer.&ldquo;Hulle het nog nooit dwelms op my perseel gekry of by iemand wat op my jaart was nie. My reputasie in my gemeenskap word bevraagteken en, ek mean, my vrou het &rsquo;n cr&egrave;che,&rdquo; het &rsquo;n ontstoke Donovan ges&ecirc;.Brian, die huisbaas se broer, s&ecirc; die polisie het nie protokol gevolg nie en moet juis om daardie rede vervolg word.&ldquo;Hulle was baie onbeskof en rof met die kinders.&ldquo;Wat as dit hul kinders was? Sou hulle dit ook op di&eacute; manier gedoen het?&rdquo;Volgens Brian het hulle dokumente aan die ombudsman, die onafhanklike polisie-ondersoekdirektoraat (Opod), die premier en die Menseregtekommissie gestuur.&ldquo;Ons wil net h&ecirc; dat die skuldiges vasgetrek word en dat justice geskied.&rdquo;Moses Dlamini, &rsquo;n woordvoerder van Opod, s&ecirc; die klagte val buite hul mandaat omdat dit &rsquo;n siviele geding is.&ldquo;Die klaagster kan &rsquo;n prokureur nader.&rdquo;Die beweerde voorval by die Cleophas-woning het net &rsquo;n straat weg gebeur van waar Pharwa Augustine ook rondgeruk is.Augustine het verlede week opslae gemaak nadat sy deur &rsquo;n polisiebeampte van die Lentegeur-polisie in die polisiestasie rondgeruk is.Die voorval is op video vasgel&ecirc;.