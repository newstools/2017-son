DIE saak teen drie gesinslede van Valhalla Park, buite Kaapstad, wat na bewering met meer as 200 vuur&shy;wapens in hul huis betrap is, is tot 26 Mei vir verdere ondersoek uitgestel.Johannes &ldquo;Bal&rdquo; Abrahams, sy pa, ook Johannes, en sy suster, Bonita, het in die landdroshof in Goodwood verskyn.Die drietal is in Oktober 2016 by hul huis in Lydiastraat, Valhalla Park, in hegtenis geneem en op 3 November op borgtog van R20 000 elk vrygelaat. Hulle is aangekla van diefstal, die onwettige besit van verbode vuurwapens, die onwettige besit van ammunisie en &rsquo;n gepeuter aan reeksnommers.Die hof het gister gehoor die polisie kon daarin slaag om die reeksnommers van die gekonfiskeerde vuurwapens te kry. Die wapens se reeksnommers moet nou vergelyk word met die vuurwapens wat Christiaan Prinsloo, &rsquo;n voormalige kolonel in die polisie, uit polisiebesit gesteel het. Dit is glo deur &rsquo;n Kaapstadse sakeman, Irshaad Laher, aan bendes op die Kaapse Vlakte verkoop. Daar is glo ook vinger- afdrukke op van die vuurwapens gekry.Die polisie moet ook nou vasstel of die vinger&shy;afdrukke aan die beskuldigdes of aan ander mense met &rsquo;n misdaad&shy;rekord behoort. DNS is ook op van die vuur&shy;wapens gekry. Johannes, sy pa en sy suster is saam met Shahid Mohamed en Clive van Schalkwyk tydens &rsquo;n klopjag by hul huis in Valhalla Park in hegtenis geneem.Die saak teen Mohamed en Van Schalkwyk is later terug&shy;getrek. &ndash; Netwerk24