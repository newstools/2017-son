ANEESAH Arrison (43) en haar seun Waseem (21) van Kraaifontein is gistermiddag begrawe.Haar tweeling, Yusuf en Yacoob (14), is in die hospitaal.Aneesah het Saterdagoggend haar drie kinders by hul huis in Oranjestraat, Bernadino Heights, geskiet en toe haarself.Waseem, die oudste seun wat &rsquo;n student op universiteit was, is in die kop geskiet.Hy is op slag dood, terwyl sy tweelingbroers net gewond is.Een van die tweeling is ook in die kop geskiet en die ander een is in die arm en hand gewond.Albei gr. 10-seuns se toestand is stabiel.Een van di&eacute; tweeling wat in die kop gewond is, moes intussen &rsquo;n noodoperasie in die Tygerberg-hospitaal ondergaan.Die tweeling, wat tans in die hospitaal is, kon nie hul broer en ma se begrafnis wat by die Sherwood Park-moskee in Doringhoogte gehou is, bywoon nie.Volgens &rsquo;n bron het die een tweeling glo sy boetie by die huis uitgesleep nadat sy ma selfmoord gepleeg het en hulp by die bure gaan soek.Dit is steeds &rsquo;n groot raaisel wat Aneesah sou kon gedryf het om haar gesin te wil uitwis.