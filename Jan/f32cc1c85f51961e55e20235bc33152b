MONTAGU. &ndash; Oorwerk en hopeloos oorbevolk &ndash; d&iacute;s die dilemma van Emily Lombaard, die hoof van die GB Batt-plaasskooltjie buite hier.Die 48 bloedjies vir wie sy moet klas gee, wissel van gr. 1 tot 6.Lombaard s&ecirc; sy mag nie met die media praat nie. So, die voorsitter van die skoolbeheerliggaam, Riaan Plaatjies, het namens haar gepraat.&ldquo;Die hoof gaan nie die mas opkom nie,&rdquo; s&ecirc; Plaatjies.&ldquo;Sy is nie gekwalifiseer om vir groter klasse les te gee nie. Sy is &rsquo;n grondslagfase-juffrou, maar moet nou klas gee tot by gr. 6.&rdquo;Plaatjies s&ecirc; die vorige skoolhoof het einde verlede jaar bedank en Lombaard kort nou &rsquo;n onderwyser om uit te help.Plaatjies s&ecirc;: &ldquo;Ons beheerliggaam het die pos in Die Staatskoerant geadverteer.&ldquo;Ons het &rsquo;n paar aansoeke ontvang, maar die twee wat die kortlys gehaal het, het hul aansoeke gekanselleer.&rdquo;Plaatjies s&ecirc; hulle weet nie hoekom nie, en sedert die pos onlangs weer geadverteer is, het hulle nog geen aansoeke ontvang nie.Verlede week het &rsquo;n amptenaar van die Wes-Kaapse onderwysdepartement (WKOD) die skool besoek en vir Lombaard ges&ecirc; hulle sal nie &rsquo;n onnie kan bekostig nie.Sabina de Vos s&ecirc; haar kind, Austin, wat in gr. R is, het in die eerste week nog niks geleer nie.Die ouers staan bankvas agter Lombaard en hoop die departement sal nietemin weer &rsquo;n onnie aanstel.Paddy Attwell, &rsquo;n woordvoerder vir die WKOD, s&ecirc; hulle weet van die situasie by GB Batt.Attwell s&ecirc;: &ldquo;Volgens die departement kwalifiseer die skool nie vir n&oacute;g &rsquo;n onderwyser nie.&ldquo; &rsquo;n Amptenaar het die skool besoek om vas te stel hoeveel kinders daar is.&rdquo;