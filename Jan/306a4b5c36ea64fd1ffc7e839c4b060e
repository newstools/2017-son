NET &rsquo;n paar uur nadat die gangsters hul seun koelbloedig afgemaai het, het dieselfde booswigte glo op die slagoffer se ouerhuis losgebrand en die ruite ge-smash.Di&eacute; jongste verwikkeling kom nadat Lance Kleinhans (27) Donderdagoggend in Wallflowerstraat, Uitbreiding 33, doodgeskiet is.Terwyl Kleinhans se aanvallers hom gejaag en terselfdertyd op hom geskiet het, het hy by die yard van Nicolene Uithaler ingehardloop en daar aan sy skietwonde beswyk.Vrydag 03:30 is Kleinhans se ouers wakker gemaak toe drie booswigte op hul huis geskiet en ses bakstene deur hul sitkamervenster gegooi het. Kleinhans se suster, Candice Dreyer, wat sowat twee huise van haar ouerhuis af woon, s&ecirc; toe sy die skote hoor, het sy dadelik plat op die vloer geval.&ldquo;Ek het my man wakker gemaak en ges&ecirc;: &lsquo;Hoor hoe gaan dit by my ma-hulle se huis.&rsquo; &rdquo;Volgens Dreyer het sy haar ma gebel en ges&ecirc; hulle moet platl&ecirc;. &ldquo;Ek het vir haar ges&ecirc; om nie uit te gaan nie en die polisie te bel. My ma was histeries.&rdquo; Dreyer s&ecirc; stukke glas het in die sitkamer rondgestrooi gel&ecirc;. Volgens haar het almal net heeltyd gebid dat dit dag moet raak. &ldquo;Ons vrees n&oacute;g aanvalle. As hulle dit vanoggend (Vrydag) kon doen, kan hulle dit weer doen.&rdquo;Dreyer s&ecirc; in di&eacute; stadium weet hulle nie of Vrydagoggend se aanvallers dieselfde ouens is wat haar broer vermoor het nie.&ldquo;Ons leef in vrees. Dis die eerste keer dat so iets hier gebeur.&rdquo;&rsquo;n Senuweeagtige Uithaler, voor wie se huis Lance dood neergeval het, s&ecirc; gister aan Son: &ldquo;Ek is &rsquo;n senuweewrak. &ldquo;Ek kan nie meer nie, meneer. Ek gaan siek raak.&rdquo;Volgens Uithaler was die huismense aan die slaap toe hulle skielik skote voor hul huis hoor. &ldquo;Toe ons die skote hoor, het ons almal op die vloer geval.&rdquo; &rsquo;n Kennis van Uithaler wat ook ten tyde van die skietery in die huis was, s&ecirc;: &ldquo;Ek het na die sitkamer gekruip en deur die venster geloer.&rdquo; Volgens die familielid het sy gesien hoe vier ouens met witgesmeerde gesigte in &rsquo;n kar spring en wegjaag.Uithaler s&ecirc; sy en haar gesin het heelnag op die vloer gel&ecirc;.&ldquo;Die polisie wil ons na &rsquo;n plek van veiligheid vat, maar ek wil nie gaan nie, want netnou plunder die mense my plek of hulle dink ons weet wat aangaan.&rdquo;Volgens Uithaler word haar dogter sedert die moord gedreig.Uithaler bars uit in trane: &ldquo;Ai, hoekom moes die man dan nou juis hi&eacute;r kom doodval?&rdquo;Volgens Uithaler kon sy nie Vrydagoggend gaan werk nie omdat sy tussen twee rival gangs woon en vrees vir haar lewe.&ldquo;Daar het ek nou &rsquo;n dag se werk verloor. &ldquo;Die jongens sit en drink hier by die winkel. &ldquo; &rsquo;n Mens weet nie wat hulle beplan nie.&rdquo; Volgens Uithaler kan hulle dit nie eens waag om winkel toe te stap nie, dan word daar gedink hulle dra boodskappe aan. Toe Son navraag doen oor die twee skietvoorvalle, s&ecirc; kol. Priscilla Naidu, polisiewoordvoerder, geen skietvoorvalle is in daai stadium aangemeld nie.