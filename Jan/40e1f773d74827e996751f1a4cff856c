&rsquo;N GEDEELTE van die ou tegniese gebou van die Senior Sekond&ecirc;re Skool Bethelsdorp in die Baai se noordelike gebiede is erg gevandaliseer en nou sit die skool met &rsquo;n groot watertekort. S&oacute; het &rsquo;n bekommerde &shy;George Whitebooi aan Son ges&ecirc;. Weens al die vandalisme by die gebou is een van die hoof-waterpype gebreek en nou is daar &rsquo;n groot lekkasie. Whitebooi gebruik sedert 2005 die gebou vir kerk&shy;dienste nadat die skoolhoof hom daarvoor toestemming gegee het. &ldquo;Die skoolhoof het vir my in beheer gesit van die gebou en sedert daardie tyd hou ek al &rsquo;n ogie.&rdquo;Whitebooi, van Salt Lake, voeg by dat die gebou uitmekaar val. &ldquo;Vandalisme en inbrake is volop. Elke dag word daar iets gesteel.&rdquo;Volgens Whitebooi steel skelms nou die gebou se dakplate. Hy s&ecirc; iemand het Vrydag die hekslotte afgebreek om die hekke te steel. &ldquo;Ons weet nie meer watter kant toe nie.&ldquo;Ons het almal al gebel en talle klagtes gel&ecirc; oor die probleem, maar niemand help ons nie.&rdquo;Hy s&ecirc; die munisipaliteit is ook reeds ingelig oor die waterprobleem by die skool. &ldquo;Daar is reeds streng waterbeperkings in die Metro en vir die afgelope vyf maande word water gemors.&rdquo;Whitebooi meen dat almal mekaar blameer oor di&eacute; krisis. &ldquo;Ek, die skoolhoof en raadslid het al talle klagtes gel&ecirc;, maar niemand wil verantwoordelikheid neem nie.&rdquo;Sowat twee maande terug het Athol Trollip, die Metro se burgemeester, &rsquo;n gemeenskapsvergadering gehou in die West End-saal. &ldquo;Ons kon vorms invul met alle klagtes. Ek het twee ingevul en tot nou steeds niks van hulle gehoor nie.&ldquo;Ek sal binnekort &rsquo;n nuwe plek moet kry vir kerk, want daardie gebou is erg gevandaliseer,&rdquo; het &shy;Whitebooi bygevoeg.Mali Mtima, &rsquo;n woordvoerder van die Oos-Kaapse onderwysdepartement, het by navraag ges&ecirc; skoolhoofde weet wat om te doen met hierdie tipe &shy;gevalle. Volgens Mtima het elke skool &rsquo;n instandhoudingsbegroting. &ldquo;Die skoolhoof moet verskillende kwotasies kry en dit na die distrikskantoor toe aanstuur. &ldquo;Hulle sal &rsquo;n loodgieter uitstuur.&rdquo;