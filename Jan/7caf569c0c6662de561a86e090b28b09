DIE ombudsman vir gesondheid, prof. Malegapuru Makgoba, is nie betrokke by &rsquo;n ondersoek na &rsquo;n man wat uit die Livingstone-hospitaal in die Baai na sy dood geval het nie.Zanaxolo Mbeki (29) het op 24 Desember om middernag by &rsquo;n klein venster op die vyfde verdieping uitgeval.The Herald het toe berig gesondheidsamptenare het ges&ecirc; Mbeki is in die hospitaal opgeneem omdat hy &ldquo;onder die invloed van alkohol&rdquo; was.Die dagblad het verder berig dit het die hospitaal drie dae geneem om die polisie in kennis te stel en Mbeki se liggaam is as &ldquo;onbekend&rdquo; in die lykshuis gemerk.Daar was ook glo geen papierwerk saam met die lyk nie.Sizwe Kupelo, &rsquo;n woordvoerder van die Oos-Kaapse gesondheidsdepartement, s&ecirc; &rsquo;n departementele ondersoek duur voort, maar die ombudsman is nie betrokke nie.Volgens hom word geen misdaad in Mbeki se dood vermoed nie.Al wat Kupelo oor die moontlikheid van selfmoord wou s&ecirc;, is dat die ondersoek voortduur.Celeste Barker, &rsquo;n Oos-Kaapse DA-woordvoerder, s&ecirc; daar is &rsquo;n magdom vrae wat in verband met die voorval beantwoord moet word.&ldquo;Hoe het &rsquo;n volwasse man dit vermag om by &rsquo;n klein venster uit te spring sonder dat enige personeellede dit agterkom?&rdquo; wou Barker weet.&ldquo;Hoekom is die lyk na die lykshuis geneem en as onbekend gemerk?&ldquo;En hoekom moes sy oom self in die lykhuis na die man se liggaam gaan soek?&rdquo; het Barker gevra.Volgens haar het die DA die gesondheidsdepartement vir &rsquo;n uitgebreide verduideliking oor verskerpte sekerheidsmaatre&euml;ls by die hospitaal gevra.&rsquo;n Nadoodse ondersoek is deur die polisie geopen.Barker het benadruk &rsquo;n seun wat verlede jaar van die vierde verdieping van &rsquo;n verpleeghuis by die Dora Nginza-hospitaal getuimel het, is ook steeds in die hospitaal. Hy wou glo duiwe vang om te eet.&ldquo;Ons moet weet hoeveel vakante poste daar by die Livingstone-hospitaal is en hoe lank die poste al vakant is.&ldquo;Hoekom is die poste nie gevul nie en op watter datums sal dit gevul word?&rdquo; het Barker bygevoeg.