WATERVERLIESE blyk &rsquo;n reuse-probleem in die Nelson Mandelabaai-metro te wees en oor die afgelope ses maande van verlede jaar het meer as 40% verlore gegaan.Dit aldus &rsquo;n verslag wat deur Johann Mettler, stadsbestuurder, opgestel is.Mettler het verduidelik aanvanklik het &rsquo;n diensverskaffer aangedui die verliese oor die tydperk Julie tot Desember 2016 beloop 37,4% (10,052 kiloliter).Aanpassing is in Julie verlede jaar gemaak, wat aangedui het net 21,68% van die Metro se water het verlore gegaan.Dit aangesien verskeie rekeninge op skattings gebaseer was.Die skattings sluit ho&euml;-energieverbruikers soos die Coega-nywerheidsontwikkelingsone en die Living&shy;stone-hospitaal in.As die geskatte lesings nie bygereken word nie, lui die verslag, staan Julie verlede jaar se verliese in werklikheid op 42,6%.Dit beteken eintlik het 40,95% van die Metro se water in die afgelope ses maande van verlede jaar verlore gegaan.Volgens Mettler is dit duidelik dat die huidige planne wat in plek is om waterverliese te verminder, nog geen resultate opgelewer het nie.Die probleem word vererger deur die feit dat vyf damme wat water aan die Metro verskaf, op 23 Januarie net 54,75% vol was.Die damme is Kouga (42,6%), Churchill (36,63%), Impofu (74,5%), Loerie (33,58%) en Groendal (67,1%).Die vlak in die Metro se opgaardamme is Chelsea (86%), Summit (81%), Grassridge (27%), Emerald Hill (66%), Motherwell (75%), Coegakop (76%) en Glendinning (71%).Dat die damme meer as byna 60% vol is, is &rsquo;n wanvoorstelling. So het Annette Lovemore, burgemeesterskomiteelid vir infrastruktuur en ingenieurswese, vroe&euml;r aan Son ges&ecirc;. Waterbeperkings is reeds sedert Augustus verlede jaar in die Metro in plek en inwoners is gevra om hul verbruik met 15% te verminder.Die doelwit is egter steeds nie bereik nie.Luidens Die Burger was die gemiddelde waterverbruik in November en Desember 2016 303 megaliter per dag. Meer as 6 300 megaliter meer as die beplande teiken is verbruik, het Lovemore aan di&eacute; dagblad ges&ecirc;. Athol Trollip, burgemeester, het onlangs ges&ecirc; die munisipale raad het in Desember verlede jaar fase B van die waterbeperkings goedgekeur. Volgens Trollip sal water baie duur word as die munisipaliteit na fase C moet oorslaan.