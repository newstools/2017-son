HONDERDE inwoners van Boskloof by Somerset-Wes moes gisteroggend hul huise ontruim toe &rsquo;n wegholbrand die buurt begin oorneem het.Gisteroggend en -middag is drie helikopters ingespan om die brand in bedwang te probeer bring. Somerset-Wes loop sedert Dinsdag onder reuse-vlamme deur.Dit is later tot twee helikopters verminder, maar die woordvoerder van die Stad Kaapstad se reddingsdiens&shy;te, Theo Layne, het ges&ecirc; die brande was teen gistermiddag steeds buite bedwang.&ldquo;Ons het drie helikopters en twee fixed-wing bombers wat ons inspan, maar dis baie duur om hulle heeltyd te gebruik. Ons het vure wat na twee fronte brand en dit word deur die suidooster aangeblaas.&ldquo;Hier onder op die grond lyk die wind dalk nie so erg nie, maar op teen die berg is dit erg,&rdquo; het Layne ges&ecirc;.Inwoners van Boskloof moes gisteroggend inderhaas hul huise weens die reuse-brand verlaat.Chris Pretorius, &rsquo;n inwoner, het ges&ecirc; dit brand van Dinsdag af, maar gisteroggend moes hulle hul huise verlaat. &ldquo;Helikopters en werkers van Working on Fire en die nature reserve het kom help om die vure te blus.&rdquo;Teen gistermiddag is Sir Lowry-pas weens digte rook en reuse-vlamme gesluit. Motoriste moes deur Gordonsbaai ry om in Hermanus en Caledon se rigting te ry.Die brande in Sir Lowrys-pas is in bedwang gebring, maar by Rome Glenn en Radloff in Somerset-Wes het die brande weer opgevlam.Duisende hektaar veld is reeds verwoes en die Bezweni Lodge by Sir Lowry&rsquo;s Pass Village het Dinsdag afgebrand.