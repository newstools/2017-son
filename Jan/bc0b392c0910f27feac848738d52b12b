DIE Prim&ecirc;re Skool Beth&shy;elsdorp in die Baaise Northerns vier hierdie maand sy 30ste bestaansjaar en het groot planne vir die 2017-skooljaar.Bouwerk aan die skool het in Januarie 1985 begin en die skool het in Januarie 1986 oopgemaak.Bevan Boggenpoel, &rsquo;n onderwyser by die skool, vertel die skool het met net 850 leerders begin.Lester Rademeyer, die skoolhoof, is 20 jaar by die skool.Gregory Saptoe was die skool se eerste hoof.Boggenpoel het ges&ecirc; die skool het vroe&euml;r di&eacute; maand &rsquo;n diens gehad om dankie te s&ecirc; aan die Here vir 30 goeie jare.&ldquo;Ons het &rsquo;n viering gehad saam met die leerders en ouers, die koor het opgetree en my gedig is voorgelees.&rdquo;Boggenpoel het bygevoeg dat baie verjaardag-aktiwiteite di&eacute; jaar nog voorl&ecirc;.&ldquo;Kaas-en-wyn, &rsquo;n beachwalk, bingo, sportdag, kultuurmiddag, gr. 7-toer en die beroepsdag vorm alles deel van ons vierings vir die jaar.&rdquo;Boggenpoel het ges&ecirc; die skool het vanjaar 1 034 leerders van gr. 1 tot gr. 7.&ldquo;Die visie vir die skool vanjaar is om altyd kwaliteit-opvoeding te verskaf. &ldquo;Ons motiveer en spoor die leerders aan om vir hulself visies te stel en om in daardie rigting te werk.&rdquo;Boggenpoel het vertel die skool sal vanjaar &rsquo;n bouprojek begin wat deur die onderwysdepartement befonds word.&ldquo;Die skool gaan twee nuwe gr. R-klasse, &rsquo;n kombuis, &rsquo;n motorhuis en &rsquo;n nuwe heining kry.&rdquo;Intussen het Boggenpoel ook &rsquo;n paar tips vir die leerders gegee.&ldquo;Leerders moet nooit hul potensiaal betwyfel nie. Almal is in staat om hoogtes te bereik.&ldquo;Hulle moet juis hul agtergeblewe omstandighede gebruik om hulle aan te spoor. &ldquo;Leerders, reik na die sterre,&rdquo; het hy hulle aangespoor.