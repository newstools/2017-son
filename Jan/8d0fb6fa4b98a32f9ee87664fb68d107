DIE lewe van &rsquo;n gestremde jong man het wonderbaarlik verander toe hy &rsquo;n geleentheid aangebied is om deur korrespondensie verder te studeer.Wayden Fortuin (21) van Belhar, die kind van &rsquo;n enkelouer, se lewe was nie altyd maklik nie.Hy is die grootste deel van sy lewe in &rsquo;n rolstoel weens &rsquo;n siekte wat sy ruggraat laat verkalk.Maar d&iacute;t het hom nie gestop om sy droom te verwesenlik om &rsquo;n professionele fotograaf te word nie.Nadat hy sy eerste kamera gekoop het, het hy &rsquo;n besigheid begin deur familiefoto&rsquo;s te neem.Wayden het deur &rsquo;n vriend van die I-CAN Centre in Elsiesrivier te hore gekom.Die I-CAN Centre is &rsquo;n inisiatief van die Wes-Kaapse regering.Sy leuse is &ldquo;om lewens deur tegnologie te verander&rdquo;.Dit gee die publiek gratis toegang tot 300 MB Wi-Fi per maand en 45 minute se internettoegang per dag.Die sentrum verskaf ook kursusse en werksessies in die digitale kuns sodat mense hul lewens&shy;om&shy;stan&shy;dighede kan verbeter.Wayden het die I-CAN Centre genader en is toe &rsquo;n gratis kursus in digital photography aangebied.Die kursus het sy geleenthede in entrepreneurskap verbreed.Die I-CAN Centre het Wayden ook bygestaan met &rsquo;n digitale entrepreneurskap-kursus om sy besigheid aanlyn te adverteer.Deur die I-CAN Centre het Fortuin se digitale-fotografie-besigheid gegroei en hy het vir hom &rsquo;n tweede kamera aangeskaf.Mauritz Bekker, een van die fasiliteerders by die sentrum, het Fortuin se passie raakgesien en hom toe &rsquo;n volle beurs in entrepreneurship business leadership aangebied.Hy gaan deur korrespondensie by die Southern Business School in Krugersdorp studeer.Sy ma, Wilma, is baie trots op haar seun se prestasies en is bly vir die geleentheid wat die I-CAN Centre hom gegee het.Wayden s&ecirc;: &ldquo;Die I-CAN Sentrum het waarlik my lewe verander. Ek is die geleentheid gegee om fotografie te studeer &ndash; &rsquo;n droom wat ek lankal gehad het, maar ek het nie die geld daarvoor gehad nie.&ldquo;Ek bedank die I-CAN Sentrum vir alles.&rdquo;Llewellyn Scholtz, bestuurder van die I-CAN Centre in Elsiesrivier, s&ecirc;: &shy;&ldquo;Wayden was &rsquo;n uitstekende student. Sy passie en uithouvermo&euml; gaan nog baie deure in die toekoms vir hom oopmaak.&rdquo;Hy s&ecirc; Wayden se storie dien as motivering en is &rsquo;n bewys dat jy bo jou omstandighede kan uitstyg.