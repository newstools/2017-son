DIE munisipaliteit in Somerset-Oos het briewe uitgestuur waarin hy verduidelik hoe mense een teelepel Jik in water moet gooi om dit skoon en drinkbaar te maak.Sizwe Mvunelwa, die munisipale direkteur van gemeenskapdienste, het dit aan Son bevestig. Inwoners van Westview het groot geskrik toe hulle die briewe gesien het. Volgens &rsquo;n anonieme inwoner het die munisipaliteit die briewe op straat uitgedeel om die mense in te lig. &ldquo;Ons is bewus van die brief. Ons het nie die brief geskryf nie, maar &rsquo;n kenner in die waterdepartement het dit geskryf,&rdquo; s&ecirc; Mvunelwa.Hy voeg by dit is &rsquo;n voorstel van die waterdepartement om die water skoon te maak. Mvunelwa meen dat hulle (die departement) hul storie ken wanneer dit kom by die proses om huishoudelike water skoon te maak. &ldquo;Daar was fout met die water en toetse is uitgel&ecirc;, maar sover ek nou weet, is die probleem opgelos.&rdquo;In die brief staan daar dat mense weens &rsquo;n tegniese fout met die water die water moet kook. Verder word in die brief ges&ecirc; dat die mense een tee&shy;lepel Jik in &rsquo;n 25 liter-emmer vol water moet gooi. &ldquo;Maak seker die emmer is toe vir drie uur voor verbruik.&rdquo;Onder in die brief staan red jou geliefdes en wees deel van die aksieplan teen watersiektes. Inwoners s&ecirc; die teenoorgestelde en vertel hoe die water soos chemikalie&euml; proe en ruik. &rsquo;n Anonieme inwoner is een van diegene wat &rsquo;n brief gekry het. &ldquo;Jik in water? &rsquo;n Mens gebruik Jik om huis skoon te maak of om wasgoed te was. &ldquo;Ek sal dit nooit doen nie dit klink dodgy en onveilig.&rdquo; Saartjie Hendriks vertel dat daar groot fout met die water is. &ldquo;Ek het nie daai brief gekry nie, maar ek koop my water. &ldquo;Ons water ruik snaaks en dit proe ook nie reg nie.&rdquo;Volgens Hendriks sit hulle sonder water elke Desember-maand. Hendriks voeg by dat watertenks nou en dan &rsquo;n draai in hul woonbuurt ry. &ldquo;Maar die meeste van die mense moet soontoe stap en die ou mense sukkel.&rdquo;Hendriks bid dat die water in hul woonbuurt binnekort veilig sal wees.