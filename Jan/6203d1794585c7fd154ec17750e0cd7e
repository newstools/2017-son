Die Johannesburgse sakeman wat van die moord op sy vrou by &lsquo;n wynlandgoed in die Wes-Kaap beskuldig word, het vanoggend weer in die hof verskyn. Jason Rohde is verlede jaar vir sy vrou, Susan Rohde se moord gearresteer. Die pa van drie is kort na sy arrestasie as &lsquo;n direkteur van Geffen International Realty Franchises verwyder en as hoofbestuurder van die maatskappy geskors. Die paartjie het &lsquo;n werksfunksie in Julie by die Spier-wynlandgoed in Stellenbosch bygewoon. Haar liggaam is in die badkamer van een van die hotelkamers gevind. &lsquo;n Kaapse eiendomsagent, Jolene Alterskye, is romanties verbind met die sakeman. Alterskye, &lsquo;n getuie in die saak, het ook die konvensie bygewoon. SundayTimes berig Rohde se regsverteenwoordiger, Nicole Ross, het al laat blyk hy gaan die wettigheid van sy skorsing betwis. Ross s&ecirc; hulle gaan ook na die hooggeregshof om die verwydering van Rohde as direkteur te hersien. Tydens sy borgtog aansoek het hy aan die hof ges&ecirc; sy netto-waarde is R30-miljoen en sy maandelikse inkomste is sowat R155,000. Op navraag oor sy verskyning in die Stellenbosch landdroshof het sy prokureur, Daniel Witz, ges&ecirc; &ldquo;sy fokus is steeds om vir sy dogters te sorg. Hy hoop ook die staat het genoegsake tyd om hul ondersoek te voltooi om die saak op te los&rdquo;. &ndash; timeslive