ALTESAME 30 handelaars wat onwettig vuurwerk in Knysna se munisipale gebied verkoop het, is stewige boetes opgel&ecirc;.Die stadsraad van Knysna het reeds in 2004 &rsquo;n besluit aanvaar wat die afvuur van vuurwerk in die groter Knysna-gebied verbied.Ondanks talle beroepe oor die jare heen om mense hieraan te herinner, het jolytmakers hulle baie min daaraan gesteur ten tyde van die onlangse Nuwejaars&shy;vieringe. Dit het volgens die munisipaliteit tot grootskaalse wetteloosheid op baie strande en in woonbuurte gelei.Johnny Douglas, waarnemende munisipale bestuur&shy;der van Knysna, s&ecirc; in &rsquo;n verklaring die blatante verontag&shy;saming van wetgewing is skokkend.&ldquo;Wetstoepassings&shy;beamptes het boetes uitgereik aan 30 winkels en handelaars en ook kort voor die Nuwejaarsvieringe op hul ware beslag gel&ecirc;.&ldquo;Desondanks het mense steeds wetgewing ge&iuml;gnoreer wat bepaal dat geen vuurwerk op enige plek in die groter Knysna afgevuur mag word nie.&rdquo; &ndash; Netwerk24