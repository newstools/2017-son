DIE DA beweer 2016 se eksamenuitslae is &rsquo;n kroekspul omdat sommige leerders &ldquo;uitgedun&rdquo; is om die slaagsyfer op te blaas.Gavin Davis, DA se skaduminister vir basiese onderwys, s&ecirc; uit syfers van die departement van basiese onderwys het 1 100 877 leerders in 2014 vir gr. 10 ingeskryf, maar net 610 178 het in 2016 vir gr. 12 ingeskryf.Volgens hom beteken dit dat 44,6% van die leerders of uitgesak het &oacute;f steeds in gr. 10 en gr. 11 vasgevang is.Hy s&ecirc; &rsquo;n beheptheid met die slaagsyfer verdoesel die werklike vertoning van die onderwysstelsel.&ldquo;Dit is omdat die slaag&shy;syfer uitgedruk word as &rsquo;n persentasie van die leerders wat geskryf het, maar dit neem nie die leerders in ag wat dit nie tot in matriek gemaak het nie.&ldquo;Wat ons moet onthou, is dat dit moontlik is vir &rsquo;n skool, distrik of provinsie om hul slaagsyfer op te stoot deur eenvoudig net te verseker dat minder swak leerders die matriekeksamen skryf.&rdquo;Davis s&ecirc; &rsquo;n goeie voorbeeld hiervan is die uitslae van die Vrystaat, die provinsie met die hoogste &shy;slaagsyfer.&ldquo;In 2014 was daar 55 293 leerders wat in die Vrystaat vir gr. 10 ingeskryf is, maar in 2016 het net 26 786 leerders die matriekeksamen afgel&ecirc;. As ons na die getal leerders in die Vrystaat kyk wat matriek geslaag het (23 629), en ons deel dit deur die getal wat in 2014 vir gr. 10 ingeskryf is, sal ons &rsquo;n &lsquo;ware slaagsyfer&rsquo; van 42,7% kry.&rdquo;Hy s&ecirc; as dit vergelyk word met die Wes-Kaap, waar 75 791 leerders in 2014 vir gr. 10 ingeskryf is en 50 869 leerders in 2016 matriek geskryf het &ndash; van wie 43 716 &shy;geslaag het &ndash; dan kom die provinsie by &rsquo;n &ldquo;ware slaagsyfer&rdquo; van 57,7% uit.Davis meen om di&eacute; rede is die Vrystaat se aanspraak misleidend as hy beweer hy&rsquo;s die provinsie wat die beste presteer.Davis s&ecirc; hy het aan Angie Mot&shy;shekga, die nasionale minister van basiese onderwys, geskryf om &rsquo;n ondersoek te loods na die ho&euml; &ldquo;uitval&shy;koers&rdquo; en spesifiek of dit weens leerders is wat &ldquo;uitgedun&rdquo; word deur skole wat onder druk is van distriks- en provinsiale onderwysdepartemente.Ivan Fredericks van die Public Servants Association of South Africa (PSA) s&ecirc; die regering moet ophou om die matriekuitslae te gebruik as &rsquo;n maatstaf vir sukses in die onderwysstelsel.Hy meen: &ldquo;Dit moenie oor statistieke gaan nie, maar eerder oor die kwaliteit van die onderwys wat ons aan ons kinders gee.&rdquo;Hy s&ecirc; daar was vanjaar meer gr. 11-leerders wat oorgesit is na gr. 12 as in vorige jare. Hy s&ecirc; die progressiebeleid is in 2013 ge&iuml;mplimenteer om te verhinder dat leerders vir meer as vier jaar in dieselfde graad sit.Nic Spaul, &rsquo;n onderwyskundige, stem saam met die DA en s&ecirc; daar moenie van die matriekuitslae &rsquo;n ophef gemaak word nie. Fokus eerder op die grondslagfase.Fredericks voeg by daar moet &rsquo;n algehele rekonstruksie van die onderwysstelsel in Suid-Afrika wees sodat daar met permanente oplossings vorendag gekom kan word.