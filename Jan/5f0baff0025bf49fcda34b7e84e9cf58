&rsquo;N HEWIGE twis oor musiek is aan die gang in Timothy Valley en woedende inwoners het gister hul stem hieroor dik gemaak. Inwoners beweer die skrywer Sandra Bruin stap sonder toestemming tot binne-in ander mense se huis om hul musiek sagter te draai. &ldquo;Sy het in &rsquo;n stadium tot by die kerk gestap en gekla oor die musiek wat daar gemaak word. &ldquo;Wie gee haar die reg?&rdquo; wil &rsquo;n woedende Esm&eacute; Kettledas weet. Talle inwoners het gister voor Bruin se huis in Norwaystraat stem dik gemaak oor hul gevoelens. Lorenda du Plessis het gister aan Son vertel dat Bruin leuens oor hulle in Son vertel het. &ldquo;Dit lyk nie eens asof mense haar huis met klippe bestook het nie. &ldquo;Dis alles leuens,&rdquo; s&ecirc; Du Plessis. Sy voeg by dat inwoners Vrydag net &rsquo;n kort tyd voor Bruin se huis gestaan het. &ldquo;Ons was omgekrap dat die polisie &rsquo;n onskuldige vrou in hegtenis geneem het,&rdquo; vertel du Plessis. Kettledas het verder bygevoeg dat inwoners net die saak met Bruin wou bespreek. Inwoners het ook &rsquo;n petisie opgestel om ontslae te raak van Bruin uit hul woonbuurt. &ldquo;Ons het die petisie twee dae terug begin en daar is al ses blaaie vol mense se name. &ldquo;So, dit beteken dat hierdie vrou &rsquo;n probleem het met almal.&rdquo;&rsquo;n Jong ma wat nie genoem kan word nie weens haar hofverskyning vandag, vertel hoekom Bruin &rsquo;n interdik teen haar bekom het. &ldquo;Ek was besig met wasgoed toe Bruin skielik net by ons plek instap om die musiek sagter te draai. &ldquo;Wie gee haar die reg om dit te doen in iemand anders se huis?&rdquo;Du Plessis het verder bygevoeg dat Bruin meer as tien interdikte teen mense in die area het. Roseline Bashella het vertel dat Bruin ook lieg oor die musiektye. &ldquo;Sy vertel dat almal in die aande musiek speel, maar dis gedurende die dag. &ldquo;Die vrou loop amper die hele Timothy Valley plat om mense se musiek af te skakel.&rdquo;Kettledas het vertel dat die vrou selfs &rsquo;n probleem het met gospel-musiek. &ldquo;Ek meen sy het al by die kerk ge-moan oor hul musiek.&rdquo;Freda Felix meen dat Timothy Valley-inwoners al jare lank goed oor die weg kom. &ldquo;Ons ken mekaar en lewe lekker saam, maar vandat sy (Bruin) hier ingetrek het, is dit &rsquo;n nagmerrie vir almal.&rdquo;Felix s&ecirc; dat hulle as ouers verkies dat hul kinders musiek by die huis speel. &ldquo;As ons kinders musiek gaan luister by die taverns, dan word hulle doodgemaak. &ldquo;Ek was al hoeveel keer in die hof weens die vrou. Almal is nou gatvol.&rdquo;Intussen s&ecirc; Bruin: &ldquo;Vandag op pad huis toe het &rsquo;n vrou my uitgeskel oor die berig in gister se Son. &ldquo;Toe ek by my huis instap, het die vrou gefluit en toe ek weer kyk, was almal voor my huis met tyres.&rdquo;Volgens Bruin wou die gemeenskap haar huis afbrand. &ldquo;My storie is die waarheid. Die polisie moes my daar wegvat vir my eie veiligheid.&rdquo;