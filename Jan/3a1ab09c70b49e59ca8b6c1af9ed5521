DIE brand in Somerset-Wes en Sir Lowry&rsquo;s Pass wat die inwoners die week geteister het, is Donderdagmiddag in bedwang gebring.Maar die Stad Kaapstad se brandweerdienste vrees dat dit weer kan opvlam omdat stormsterk winde van 40 km/h vir die gebied voorspel word.Theo Layne, die brandweerdienste se woordvoerder, s&ecirc; daar was nog Donderdag 100 brandbestryders op die toneel wat probeer het om die brand te blus.Layne, wat met Son by die Strand se brandweerstasie gepraat het, s&ecirc; hulle probeer baie hard om die brand heeltemal te blus, maar die onbegaanbaarheid van sekere areas bemoeilik hul taak.Hy s&ecirc; ook dat dit nog onseker is hoe die brand ontstaan het. Daar is gerugte dat dit brandstigting was en dat die brand in Grabouw begin en toe na Sir Lowry&rsquo;s Pass oorgewaai het. Layne s&ecirc; egter hy kan hom nie uitlaat oor di&eacute; gerugte nie.Toe Son die gebied van Sir Lowry&rsquo;s Pass besoek het, was plaasboere besig om hul lewende hawe na hul plase terug te neem.Oral kon gesien word hoe die vlamme weiding en fynbos verwoes het.Die Hottentots-Holland- natuurreservaat sal gesluit wees tot verdere kennisgewing omdat &rsquo;n brand steeds in die bewaringsgebied woed, het Kaapse Natuurbewaring aangekondig.