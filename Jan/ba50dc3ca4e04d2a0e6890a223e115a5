TWEE vriende (albei 16) het glo die naweek ewe onskuldig op &rsquo;n straathoek in Bloemendal gesit en chill met &rsquo;n okkapyp toe &rsquo;n noodlottige skietery in Lodewyklaan plaasgevind het.&rsquo;n Derde slagoffer, &rsquo;n vrou met die bynaam &ldquo;Oumeitjie&rdquo; (32), is volgens inwoners in die oog en arm geskiet en hospitaal toe gejaag.&ldquo;Op 14 Januarie 23:00 het die drie slagoffers op die hoek van Burkestraat en Lode&shy;wyklaan &rsquo;n okkapyp gerook,&rdquo; s&ecirc; kol. Priscilla Naidu, &rsquo;n polisiewoordvoerder. &ldquo;Daar het toe na bewering &rsquo;n silwerblou Toyota Corolla die groep genader en &rsquo;n onbekende aantal mans het uitgeklim en op die slagoffers begin skiet,&rdquo; s&ecirc; Naidu.Die oorledenes is die tieners Patrick Ruiters en Kaydin &ldquo;Basie&rdquo; van Belling, wat nog al twee op ho&euml;rskool was.Trevor Ruiters (45), Patrick se pa, s&ecirc;: &ldquo;Ek&rsquo;t Saterdag al geslaap toe my broer my kom wakker maak het om te s&ecirc; hulle het my laaitie geskiet.&rdquo;Die inwoners van Lodewykl&shy;aan vertel daar het laat die aand toe die meeste mense al reggemaak het vir die bed, minstens 18 shots afgegaan van &rsquo;n pompaksiegeweer. Al wat nou op die toneel oorbly, is groen verfmerke op die teerpad, en die twee oorledenes se vriende het gisteroggend verslae gesit en kyk na waar die lyke in die straat gel&ecirc; het.Die polisie s&ecirc; die oorledenes het geen verbintenis met gangs nie en die bendetaakspan ondersoek tans twee moordsake en een van poging tot moord.Die moontlike motiewe vir die twee moorde is steeds onbekend, volgens Naidu.Maar Patrick se ma, Collette Ruiters (35), onthou hoe haar seun haar Vrydag vertel het van &rsquo;n voorval met vermeende gangsters wat saam met hom skool loop.&ldquo;Patrick het my vertel hoe gangsters sy swart half moon Nike-cap afgevat het &ndash; die een wat sy pa vir hom gekoop het. Hy het toe vir die seuns ges&ecirc; hulle moet sy cap uitlos, want dis sy pa se geld daai. Toe gryp hy sy hoed terug,&rdquo; verduidelik Collette.Nou het Collette en haar man, Trevor (45), net twee jonger dogters oor. &ldquo;Patrick het respek gehad vir ander en hy het altyd geloop vir grootmense (winkel toe). Ek&rsquo;t vir hom ges&ecirc; hy moes dit net gelos het,&rdquo; s&ecirc; Collette terwyl sy huil.Van Belling se ma, Felicity (50), s&ecirc; sy was in die huis toe die klipharde skote Saterdagaand afgaan. &ldquo;Toe die skote stop, het die hele straat se mense gehardloop om te kyk. Ek&rsquo;t kaalvoet tot by die toneel gehardloop en my seun in die pad sien l&ecirc;; ek&rsquo;t geweet hy&rsquo;s dood, want sy gesig was in die grond.&rdquo;Van Belling se tweelingsuster, Kaylin (16), is erg geskok oor haar protective boeta se dood. &ldquo;My broer het altyd vir my ges&ecirc; ek moet hard leer. Hy&rsquo;t ook ges&ecirc; hy is baie lief vir my, al skel hy my so.&rdquo;Anthony Belling (56), Kaydin se ouer broer, meen die SAPD in Bethelsdorp moet intree. &ldquo;In die tyd van die mafia het ons mekaar opgekap; vandag skiet hulle mekaar. Dis nie reg nie.&rdquo;Mense met inligting oor die moorde kan die bevelvoerder van die provinsiale bendetaakspan, luit.kol. Mike Grobler, by 082 442 1825 bel, hul naaste polisiestasie kontak of die Stop Misdaad-noodlyn by 08600 10111 skakel.