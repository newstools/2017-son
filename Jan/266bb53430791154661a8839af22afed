DIE Herold Meander Leiwaterplaasfees het vir homself &rsquo;n knus plekkie op die uitvoerendekunste-kalender aan die einde van Novem&shy;ber uitgesnuffel. Hierdie kunstefees, wat voorverlede jaar &rsquo;n beskeie begin gehad het, gee nou sommer groot spronge. Theo Adams, met die nodige ondersteuning van sy broer, Quinton, het getoon dat met min geld en &rsquo;n wil om dinge te laat gebeur, &rsquo;n kunstefees wel moontlik is.Hul sukses&shy;resep is om gevestigde kunstenaars met minder bekende, dog talentvolle jong mense te kombineer. Die gevolg is dat di&eacute; knapsak-fees besig is om &rsquo;n lewe van sy eie te ontwikkel. Die bekende woordkunstenaars Diana Ferrus en Willem Fransman jr. was al verlede jaar baie be&iuml;ndruk met hierdie konsep en het dadelik ingekoop. Die Vrydagaand was daar &rsquo;n verwelkomingsgeleentheid vir die kunstenaars. Pieter van Noll en die Eden Minstrels het die musiek verskaf.Saterdagoggend het die fees behoorlik vlam gevat. Dr. Willa Boezak het &rsquo;n naelstring-praatjie oor identiteit gelewer. Die feesskilder Anthony Noble het gedemonstreer hoe met &rsquo;n paar verfkwashale en &rsquo;n kleurvolle palet &rsquo;n skildery geskep kan word. Dit was egter die jonge Ordeal Botha wat die oog getref het. Di&eacute; vroe&euml; skoolverlater skilder nou maar die afgelope twee maande, maar haar werk toon groot belofte en straal reeds volwassenheid uit. &rsquo;n Ander opkomende talent is Aldene Adams.Adams het tydens haar opvoering ook Ferrus se gedig oor Sarah Baartman, &ldquo;I&rsquo;ve come to take you Home&rdquo;, gevoelvol voorgedra. Pieter van der Westhuizen, bekend vir liedjies soos &ldquo;Sout manne, Sout&rdquo; het ook opgetree. Die Unisac-rieldansers van Uniondale het self &rsquo;n paar keer die stof oor die plaas laat opslaan!Die rymklets-kunstenaar Hakiesdraad Hartman van George het met sy &ldquo;Rielmakoi-kunde&rdquo;-aanbieding gewys waarom hy as een van die bestes in die land gereken word. Die groot waarderende gehoor het aan sy lippe gehang. Ferrus het op haar kenmerkende wyse boeiend gedigte oor haar pa se dae as krygsgevangene in die Tweede W&ecirc;reldoorlog tydens die aanbieding &ldquo;Die vrede kom Later&rdquo; voorgedra. Aanwesiges het toe verstaan waarom sy met staatshoofde skouers skuur en op w&ecirc;reldverho&euml; kan staan! Die ontslape volksdigter Adam Small is ook nie vergeet nie. In &rsquo;n woordkunshuldigingsprogram, &ldquo;Moet woorde soes met Kerse&rdquo;, het Willem Fransman jr. gedigte en grepe uit sy mentor se werke teatraal voor&shy;gedra.Die storievertellers Pietie Mooney en Boetie Rhodes (Oudtshoorn) en Daneline Ramsden (Namakwaland) het in die program Xhoulag die lagspiere behoorlik geprikkel. Albertus Davids (Sutherland) het die musiek tussendeur verskaf. Daar is nie spek geskiet nie, allermins. Aanwesiges is sommer met die hele vark gegooi! Die fees is die Sondagoggend afgesluit met &rsquo;n dankseggingsdiens in die VGK De Villiers (wat terloops op die plaas gele&euml; is) deur dr. Willa Boezak. Belangstellende kunstenaars kan nou al vir volgende jaar se fees vir Theo Adams kontak.