DIE skooljaar vir leerders van die Ho&euml;rskool Uitsig het op &rsquo;n lae noot begin.Di&eacute; skool, wat gebuk gaan onder vandalisme, het weer in die skoolvakansie deur&shy;geloop.Tikkoppe het al die elektriese kabels van die skool gesteel.Volgens Dawie van Wyk, &rsquo;n gemeenskapsleier in Ravens&shy;mead, moes leerders ure nadat hul eerste skooldag begin het, weer huis toe gaan.Son het verlede jaar berig oor hoe tikkoppe die skool stukkie vir stukkie wegdra.Volgens die voorsitter van die skool se beheerliggaam, Roselyn Smith (55), is vier jong laaities al gearresteer.Die klaskamers wat nie meer gebruik word nie, is al kaal ge-strip.Smith beweer die tikkoppe begin nou die ander gedeelte van die skool wat nog in gebruik is, ook wegdra.Daar is glo al verskeie kere by die skool se rekenaar&shy;lokaal ingebreek en 12 rekenaars is al gesteel.Die res word nou in die skoolhoof se kluis toegesluit.Die skool se televisiestel in die wiskundeklaskamer is ook al gesteel.Volgens Smith breek die tikkoppe die panele van die klaskamers oop om in te kom.Smith en van die ouers in die gemeenskap patrolleer nou die skoolterrein 24/7 om te verhoed dat die klaskamers verder afgebreek word.Die departement van onderwys het die skool onveilig verklaar, maar die ouers het dit teengestaan.