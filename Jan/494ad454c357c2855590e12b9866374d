BETROKKENES in onderwys in die Oos-Kaap verwag dat die provinsie se 2016-matriekuitslae nie dramaties van vorige jare sal verskil nie.Die SAUK berig die Oos-Kaap het die afgelope vyf jaar landwyd die laagste slaag&shy;syfer in die matriekeind- ek&shy;samen behaal.Net 56.8% van Oos-Kaapse gr. 12&rsquo;s wat die eksamens in 2015 afgel&ecirc; het, het uiteindelik geslaag.Rolspelers meen glo die Oos-Kaapse onderwysdepartement (OKOD) kon nie daarin slaag om onderwysertekorte op te los nie. Dis veral in die Nelson Mandelabaai-metro en Mthatha waar die probleem ernstig is.Die nasionale uitsaaier berig oor verskeie probleme in die departement van Mandla Makupula, LUR vir onderwys.Die SAUK beweer leerder-ondersteuningshulpbronne is by sommige skole nie betyds afgelewer nie. Sommige leerders ontvang ook steeds in modderstrukture onderrig.Sindisile Zamisa, die provinsiale administrateur van die onderwy&shy;servakbond Sadou, s&ecirc; die OKOD het in 2016 niks nuuts gedoen nie.Hy meen die Oos-Kaap sal weer die laagste slaagsyfer in die land h&ecirc; en dat verbeterings nie sal plaasvind nie.Die OKOD voer steeds &rsquo;n stryd teen infrastruktuur-agterstande, veral modderskole.Boonop moes die departement ook &rsquo;n toelaag van R500 miljoen aan die nasionale tesourie terug&shy;betaal. Dit was omdat hy sy infrastrukuur-begroting met 33% onderbestee het.Die nuut aangestelde provinsiale departementele hoof, Themba Gojina, is optimisties oor die 2016-matriekuitslae.&ldquo;Ons het ons vennootskap met personeel versterk, want ons moes ontevredenheid onder werknemers minimaliseer. So, ons glo dit was &rsquo;n suksesvolle jaar en kan daarop bou ter voorbereiding vir die 2017-skooljaar,&rdquo; s&ecirc; hy.Die matriekuitslae word m&ocirc;re landwyd bekend gemaak.