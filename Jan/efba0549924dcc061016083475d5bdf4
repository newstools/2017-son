DIE Oos-Kaapse onderwysdepartement (OKOD) gaan leerders in die 2017-skooljaar weer in die steek laat.D&iacute;t is die mening van Sindisile Zamisa, &rsquo;n woordvoerder van die onderwysersvakbond Sadou in die Oos-Kaap. Volgens hom is die OKOD steeds nie gereed vir die skooljaar wat Woensdag begin nie.Zamisa het di&eacute; mening uitgespreek in reaksie op die provinsie se 2016-matriekslaagsyfer van net 59,3%.Die Oos-Kaap was die sesde jaar agtereenvolgens die swakste presteerder in die land.Volgens hom sal handboeke weer nie betyds afgelewer word nie en is daar &rsquo;n tekort aan onderwysers &ndash; veral in kritieke vakke soos wiskunde, wetenskap en rekeningkunde. Hy het ges&ecirc; daar is &rsquo;n tekort aan vakraadgewers, opvoedingsontwikkelingsbeamptes, skoolhoofde en ander hulpbronne soos biblioteke.Zamisa het ook na oorvol skole en &rsquo;n gebrek aan individuele aandag vir leerders as oorsake van swak prestasie gewys.Volgens hom is die departement se poging belaglik om oorgeplaaste leerders met die bekendmaking van punte van ander leerders te skei.Die slaagpersentasie in die Baaise se Northern Areas het met 5% afgeneem.Marlon Daniels, &rsquo;n onderwysaktivis, het ges&ecirc; daar is nou n&oacute;g 5% van jong mense in die Northens wat kan bydra tot die maatskaplike probleme wat daar ervaar word.&ldquo;Dit maak hul saak om werk te kry nie makliker nie.&ldquo;Matrikulante sukkel reeds om werk te bekom, wat nog van di&eacute; wat nie matriek geslaag het nie?&ldquo;Leerders wat bevorder word, staan &rsquo;n goeie kans om dit nie in &rsquo;n ho&euml;r graad te maak nie. Daarom moet ons die stelsel verander,&rdquo; het Daniels verklaar.&ldquo;Almal is ook nie akademies aangel&ecirc; nie. Juis daarom moet hulle vroeg ge&iuml;dentifiseer en in &rsquo;n ander rigting gestuur word.&ldquo;Dit is sodat hulle nie op &rsquo;n akademiese vlak ge&euml;valueer word nie, maar liewer op &rsquo;n tegniese vlak en sterk punte kan behaal om tegnies te kan kwalifiseer.&rdquo;Daniels het &rsquo;n beroep op druipelinge gedoen om nie te voel dat dit die einde van hul drome is nie.Eerw. Roderick Vencencie, Nelson Mandelabaai-leier van die Na&shy;tional Freedom Party (NFP), meen politieke inmenging is die oorsaak van die swakker uitslae in die Baai.Hy glo die sluiting van Nor&shy;th&shy;erns-skoolhekke begin verlede jaar het baie met die koop van politieke punte te doen gehad.