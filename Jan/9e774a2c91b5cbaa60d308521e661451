DIS belangrik dat kinders geleenthede op skool kry, maar om leerders sonder die nodige ondersteuning of hulpbronne na gr. 12 oor te plaas &ndash; dis oneerlik.S&oacute; het Edmund van Vuuren, die Oos-Kaapse DA-woordvoerder oor onderwys, gister ges&ecirc;.Dit was nadat Elijah Mhlanga, nasionale woordvoerder oor basiese onderwys, ges&ecirc; het skole moet wegbeweeg van hul obsessie met slaagsyfers.Volgens hom moet skole eerder daarop fokus om leerders te ondersteun.Mhlanga meen dis belangriker om op die welstand van &rsquo;n kind eerder as op slaagsyfers te fokus.Hy het ges&ecirc; dis oneerlik, onregverdig en onwys om &rsquo;n kind met potensiaal terug te hou.Volgens Van Vuuren is eksamenuitslae belangrik om te toon of die werk wat die departement ingesit het, &rsquo;n sukses was.&ldquo;Die feit is dat probleme soos onderwyser-, geld- en handboektekorte onregverdig is,&rdquo; aldus Van Vuuren.Die Baaise noordelike gebiede het &rsquo;n 2016-matriekslaagpersentasie van 64,5 behaal.Dis 3,4% swakker as die 67,9%-slaagsyfer in 2015.&rsquo;n Afvaardiging van die Nasionale Raad vir Provinsies (NRP), asook die Oos-Kaapse portefeuljekomitee oor onderwys, bring van vandag tot Vrydag besoek aan skole in die Port Elizabeth-onderwysdistrik.Hulle word vergesel van Phumulo Masualle, die Oos-Kaapse premier, Mandla Makupula, die LUR vir onderwys, en ander lede van die provinsie se uitvoerende komitee.Angie Motshekga, die minister van basiese onderwys, is ook terselfdertyd in die Baai.