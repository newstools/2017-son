DIE enigste ding wat deur haar kop gegaan het enkele oomblikke voordat sy geskiet is, is dat sy haar kinders moet beskerm.S&oacute; vertel Alice Minnaar van Reginaldweg, Helenvale, wat deur haar dapper optrede Woensdagaand waarskynlik haar kinders en kleinkinders se lewe gered het.Minnaar (50) is di&eacute; aand in die regterarm geskiet en haar dogter Antoinette (25) is skrams in die linker-bobeen getref toe &rsquo;n gewapende man omstreeks 20:00 in hul voordeur verskyn het.Dinge kon egter baie erger gewees het as di&eacute; vrou nie haar vrees eenkant toe geskuif, die deur in die verdagte se gesig toegegooi en met mening gestoei het om dit toe te hou nie.&ldquo;Hy (die verdagte) het aan die deur gekap en dit probeer oopbreek, maar ek het later met my knie&euml; teen die deur gedruk om hom te keer en net aan my kinders gedink.&rdquo;Hy het n&aacute; &rsquo;n paar minute opgegee en &rsquo;n paar skote deur die deur afgevuur.Hy was blykbaar op soek na Minnaar se susterskind, wat ten tyde van die voorval nie by die huis was nie. Haar ander dogter, Janice, en Antoinette se twee kinders, Destiny (6) en Ceswin (2), was ook in die huis ten tyde van die voorval. Minnaar s&ecirc; haar hart het amper gaan staan toe sy Antoinette hoor skree: &ldquo;Ek is geraak!&rdquo;&ldquo;Ek het kort daarna nog &rsquo;n skoot hoor afgaan en &rsquo;n swaar brandpyn in my arm gevoel. Ek het toe besef ek is ook gewond.&rdquo;Antoinette s&ecirc;: &ldquo;Ceswin was heeltemal in skok, want hy het saam met my ma by die deur gestaan. Ek het hom gegryp en kamer toe gestoot.&ldquo;Nadat die skote afgevuur is, het ek gedink hy is dalk geskiet, want hy was doodstil.&rdquo; Minnaar s&ecirc; daar was vroe&euml;r di&eacute; aand &rsquo;n skietvoorval onder in die straat en sy het uit haar voordeur gesien hoe &rsquo;n gewapende man in die pad loop.Dis blykbaar dieselfde man wat toe later die aand in haar deur verskyn het.Di&eacute; ma en dogter s&ecirc; hoewel hulle veral die eerste aand n&aacute; die voorval skrikkerig en bang was, gaan dinge nou heelwat beter.&ldquo;My arm pyn nog verskriklik, maar ek voel beter,&rdquo; s&ecirc; Minnaar.Kol. Priscilla Naidu, &rsquo;n polisiewoordvoerder, het die voorval bevestig. Sy s&ecirc; die 22-jarige verdagte het hom die volgende dag aan die polisie oorgegee.Hy het reeds in die plaaslike landdroshof verskyn.