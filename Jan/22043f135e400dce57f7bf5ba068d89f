LIMPOPO. &ndash; Twee vroue het hier &rsquo;n wolfhond se lewe gered toe &rsquo;n luislang haar beetgekry het.Ondanks die een se slangfobie en die feit dat hulle fisiek baie kleiner is as die byna 4 m lange slang, was daar egter nie &rsquo;n manier dat Jamie Traynor en Kari Wesighan sou toelaat dat Jess, &rsquo;n Duitse herdershond, verorber word nie.&ldquo;Hulle het so 06:20 deur die veld gestap.&rdquo;Arrie van Deventer van die Rhino Orphanage in Limpopo, waar die voorval gebeur het, vertel die volgende oomblik sien Jamie hoe die slang vanuit die gras vir Jess net bo die voorpoot gryp.&ldquo;Die slang het sy lyf begin krul om om die hond te draai.&ldquo;Jamie het begin skree terwyl sy die slang gegryp het.&rdquo;Terwyl sy desperaat probeer keer het dat daardie gespierde, glibberige lyf om Jess kronkel, het Wesighan, &rsquo;n vrywilliger van Amerika, Jess en Traynor te hulp gesnel.&ldquo;Kari het &rsquo;n hewige vrees vir slange. Sy erken dit prontuit. Maar sy s&ecirc; toe sy sien die slang gaan vir Jess doodmaak, gryp sy die slang se stert!&rdquo;Met twee gillende vroue wat hom naby sy kop en aan sy stert trek en Jess wat die pootlose reptiel probeer byt, was dit letterlik &rsquo;n oeroue stryd om lewe en dood.&ldquo;Dit was pandemonium! Die vroue kan nie regtig s&ecirc; wat in daardie stadium gebeur het nie. Hulle weet net hulle was tussen paniekerig, bang en desperaat en dat hulle &rsquo;n goeie vyf minute met die slang gestoei het.&rdquo;Die slang het uiteindelik opgegee en vir Jess gelos.Die meisies het die hond opgetel en Van Deventer gebel en is toe na &rsquo;n veearts geneem. &ndash; Netwerk24