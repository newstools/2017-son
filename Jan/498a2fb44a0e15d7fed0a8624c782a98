HITTE, verstikkende rook, wind en ontstelde mense.Dis die situasie tans in die Helderberg terwyl brande die berge hier in ligte laaie het.Honderde brandbestryders van die Stad Kaapstad en lede van Working on Fire het gister di&eacute; toestande getrotseer om die brande teen die hange van die Hottentots-Holland-berge in bedwang te bring.Die eerste brand het Dinsdagmiddag agter die woonbuurt Rome Glen in Somerset-Wes uitgebreek. Die ander brand het by die Hottentots-Holland-natuurreservaat uitgebreek wat die dorp Sir Lowry&rsquo;s Pass Village bedreig het.Volgens Theo Lane van die Stad se brand- en reddingsdienste was die brande buite bedwang. Brandbestryders moes deur die nag swoeg om dit in bedwang te bring.Vier helikopters is ingespan om te help om die brande te blus.Plaasboere in Sir Lowry&rsquo;s Pass moes hul lewende hawe inderhaas van die plase af verwyder. Dele van die plase Wedderwil, Vergelegen (Somerset-Wes), Knorhoek, &shy;McGregor Farm asook erwe by die Tre Donne-landgoed, is erg beskadig.In di&eacute; stadium kan nog nie bepaal word hoeveel hektaar fynbos in die slag gebly het nie.Donderdag het moe&euml; brandweermanne by Sir Lowry&rsquo;s Pass egter positief gebly.Hulle s&ecirc; hulle is oortuig daarvan dat hulle die brande in bedwang sal kry.