NET die Mandelabaai-ontwikkelingskorporasie (MBDA) sal in die afsienbare toekoms as operateur van die Nelson Mandelabaai-stadion optree.Geen ander maatskappye is in die Nelson Mandelabaai-metro se visier om die job te doen nie.Dis die bevestiging wat Johann Mettler, stadsbestuurder, en Retief Odendaal, burgemeesterskomiteelid vir begroting en tesourie, gister gegee het.Dit volg nadat dit aan die lig gekom het Tony McKeever probeer om &rsquo;n vergadering tussen die Metro en Servest Facilities Management te beredder.McKeever is die gewese uitvoerende hoof van die ontbinde Southern Spears-rugbyfranchise.Mettler het egter ges&ecirc;: &ldquo;Die bedryf van die stadion is nou in die hande van die MBDA.&ldquo;Ek sou geweet het as Servest hoegenaamd betrokke was.&rdquo;Odendaal s&ecirc; dis belangrik dat die stadion volhoubaar is en daarom is &rsquo;n werkende Superrugby-franchise en PSL-sokkerspan van groot belang.Die Southern Kings, &rsquo;n Superrugby-franchise, die OP-Kings en Chippa United gebruik tans die stadion as hul tuiste.Odendaal het egter bygevoeg die Metro sal nie weer &rsquo;n sent in plaaslike rugby inploeg voordat die sport &ldquo;sy huis in orde&rdquo; kry nie.Die Oostelike Provinsie-rugbyunie (OPRU) is tans onder administrasie van die Suid-Afrikaans Rugbyunie (Saru). En die OPRU se sakevleuel, OP Rugby, is reeds in Augustus verlede jaar gelikwideer.Odendaal het bevestig die MBDA het nou as stadionbestuurder oorgeneem nadat Access Management se kontrak einde Desember voltrek is.&rsquo;n Dagvaarding is op 15 November 2015 op Access en vyf ander beteken. Dit sluit Riaan Oberholzer, besturende direkteur, in. Die Metro beweer die maatskappy het munisipale geld wanbestee. Volgens Odendaal was die stadionbestuur-tenders wat ontvang is, nie voldoende nie en sou &rsquo;n nuwe tenderproses te lank neem.Hy s&ecirc; die MBDA het &rsquo;n goeie sakemodel voorgel&ecirc; en sal die wa deur die drif kan trek. Volgens hom is baie van Access Management se personeel behou en is die nodige vaardighede beskikbaar om &rsquo;n stadion te bestuur.Vic van Eck, die Servest-groep se direkteur vir nuwe ondernemings, het ges&ecirc; hy is nie by magte om kommentaar te lewer nie.