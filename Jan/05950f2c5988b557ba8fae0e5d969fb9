SJOE, hoe bly moet die mensdom nie wees noudat 2016 verby is nie!Ja, ek weet toe 2015 verby is, het ons met geloof uitgesien na 2016. Die beloofde vrede en voorspoed was egter van korte duur. Daar is sommer &rsquo;n klomp dinge waaroor die uwe sy magtigste wapen, die pen, gaan opneem in 2017.As ek in die verlede geswyg het oor sekere dinge wat my vel laat jeuk het, was dit nie uit onkunde nie. As ek kalm opgetree het in &rsquo;n moeilike situasie, was dit nie omdat ek dinge aanvaar het nie. Ons moet geen oomblik bang wees vir ander mense se ongetoetste opinies nie! My wens aan almal vir 2017 is dat ons geen oomblik meer sal optree asof ons skape is nie, maar dat ons vreesloos soos &rsquo;n leeu sal word. As ons brul, moet ons van ver af gehoor word. Dit is die afgestorwe president van die ANC en die Republiek van Suid-Afrika, Nelson Mandela, wat ges&ecirc; het: &ldquo;Waar armoede heers, is daar nie ware vryheid nie.&rdquo; Vryheid het dus te doen met ons ekonomiese omstandighede. Armoede kleef steeds aan die meerderheid van Mzansi se bevolking soos &rsquo;n ketting aan &rsquo;n slaaf se lyf! Almal verdien die geleentheid om vryheid in hul leeftyd te ervaar. Ons mag nie toesien dat ons ekonomie oor die afgrond van rommelstatus stort nie. Ons mag ook nie toelaat dat ons net as &ldquo;buit&rdquo; saam vaar in die &ldquo;kaperskuit&rdquo; nie. Daarom moet ons begin beheer neem oor ons omstandighede. Om stil te sit en niks te doen nie het nog nooit resultate gewys nie. Ons moet die &ldquo;Bastille&rdquo; bestorm, want die mense word van hul &ldquo;brood&rdquo; beroof. Die grootste politieke party in Mzansi vier binnekort sy 105-jarige bestaan as leier van die mense. Die uwe wag steeds vir daai dag wanneer hulle spiere sal bult teen magsvergrype, optree teen die korruptes binne eie geledere, die staatska&shy;pers voor howe sal daag en mense se omstandighede verbeter. Ons mense mag nie vir ewig slawe van die Sassa-stelsel wees nie. Ons mense mag nie vir altyd net houtkappers en waterdraers wees nie. Ons mense mag nie vir altyd ly as tweede- of derdeklaslandsburgers nie. En soos Bob Marley gesing het &ldquo;A hungry man is an angry man&rdquo; en daarom sal die mense van Mzansi nie net van politieke vryheid kan leef nie, maar van die ekonomie ook. Ons moet opstaan teen enige vorm van ekonomiese verdrukking en enige vorm van rasse-diskriminasie.Dit maak nie saak watter instellings steeds daai stelsel verdedig nie. Dit mag nie langer in die pad van eie-bemagtiging staan nie!Niemand moet tou opgooi nie, want geen geveg is klaar tot aan die einde van die laaste ronde nie! Wanneer armes aan die einde van die sage kop laat sak, moet dit nie wees uit skaamte of om te bedel nie, maar om dankie te s&ecirc; aan hulle wat gehelp het om vry uit die oorlog teen armoede te kom.KRAP iets die dinges uit jou? Wel, jy h&eacute;t die reg om moerig te wees. Skryf vir ons &rsquo;n stuk van so 500 woorde oor iets wat jou erg moerig maak. Nie net kan jy uiting aan jou moerigheid gee nie, maar jy kan ook die kans staan om elke maand as Moerig van die Maand bekroon te word en &rsquo;n geskenkbewys van R750 te wen. E-pos jou skrywe en &rsquo;n kop-en-skouers-foto na Son se rubriekeredakteur, Albert Bakkes, by albert.bakkes@son. co.za. Die maandelikse wenner sal telefonies in kennis gestel word.