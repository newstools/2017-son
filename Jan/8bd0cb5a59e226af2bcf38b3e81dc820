SY HET hulle met haar geld vertrou omdat hulle Godsmense is. Nou sit sy met niks.S&oacute; s&ecirc; die bejaarde Martha &shy;Hendricks (74) van Clarkson in die Oos-Kaap nadat sy na bewering deur &rsquo;n pastoor en sy vrou uit ongeveer R4 000 geswendel is.Om alles te kroon is daar blykbaar talle ander mense van Kareedouw, St. Francisbaai, Pearston en &shy;Woodlands wat ook deur die paartjie ingeloop is. &ldquo;Ek voel bitter teleurgesteld, want ek moes elke maand daai geldjies afknyp. Ek het nooit gedink hulle sal dit vir hul eie gerief gebruik nie.&rdquo;Die 74-jarige Hendricks het &shy;blykbaar vanaf einde Januarie &shy;verlede jaar tot November 2016 getrou &rsquo;n maandelikse bedrag van R370 aan di&eacute; &ldquo;Godspaartjie&rdquo; betaal vir &rsquo;n stokvel.Sy sou di&eacute; hamper vroeg in &shy;Desember ontvang het, maar die Vrydag voor Kersfees het die kruideniersware nog nie gekom nie.Die pastoor het later blykbaar erken hy het haar sowel as die ander mense wat hul geld aan hom toevertrou het, se bydrae tot die stokvel gebruik om in &rsquo;n onderneming te bel&ecirc;. Die geld beloop blykbaar ongeveer R164 000.Hendricks het toe &rsquo;n saak van diefstal by die polisie aanhangig gemaak. Sy s&ecirc;: &ldquo;Dis &rsquo;n baie lelike ding wat hulle aan ons gedoen het, want ek werk nie. &ldquo;Ek weet nie of hy, wat veronderstel is om &rsquo;n Godsman te wees, sy Bybel agterstevoor lees nie, want daar staan duidelik geskryf jy mag nie steel nie.&rdquo;Sy voeg by: &ldquo;Ek is hartseer oor my geld. Hulle kan maar die &shy;groceries hou, ek soek nou net my geld sodat ek eerder vir my stamps kan koop.&rdquo;Volgens Hendricks se dogter, wat verkies om anoniem te bly, het hulle telkemale probeer om die pastoor en sy vrou te bel, maar hulle het nooit hul fone beantwoord nie.Die gemeenskap van Clarkson het daarna blykbaar geld bymekaargemaak om iemand Baai toe te stuur om te kom hoor wat aangaan.Sy s&ecirc; di&eacute; persoon het uiteindelik die pastoor in die hande gekry, waarna hy erken het hy het hul geld vir eie gewin gebruik.Sers. Majola Nkohli, &rsquo;n polisiewoordvoerder, s&ecirc; die polisie ondersoek &rsquo;n saak van diefstal.Niemand is nog in verband met die voorval gearresteer nie.