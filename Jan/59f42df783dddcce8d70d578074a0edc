PERSONEEL by die NU 11-kliniek in Motherwell in die Baai is glo boos omdat hulle beveel word om te werk sonder lopende water.Dit nadat die koperhegsel wat die kliniek se waterpype verbind, die naweek gesteel is.Kapt. Andr&eacute; Beetge, &rsquo;n polisiewoordvoerder, het bevestig die saak is gister aangemeld.Volgens hom is die oorspronklike koperwaterpype reeds geruime tyd gelede met plastiekpype vervang, aangesien die koper ook gesteel is.Beetge s&ecirc; &rsquo;n saak van diefstal word ondersoek omdat daar nie by die kliniek self ingebreek is nie.Celeste Barker, Oos-Kaapse DA-woordvoerder oor gesondheid, s&ecirc; dit was die derde soortgelyke voorval binne die verloop van &rsquo;n jaar by di&eacute; kliniek.Klinieke in New Brighton en Zwide het ook verlede jaar erg onder inbrekers en diewe deurgeloop.&ldquo;Weer is dit koperpype wat gesteel is en daarom word &rsquo;n gemeenskap wat van klinieke afhanklik is, van gesondheidsdienste ontneem.&rdquo;Volgens haar sal sy vrae aan dr. Pumza Dyantyi, LUR vir gesondheid, rig om terugvoer te kry oor stappe wat gedoen is om betroubare kliniekdienste te verseker.Sizwe Kupelo, provinsiale gesondheidswoordvoerder, s&ecirc; hy weet nie van die voorval nie. Hy het wel bygevoeg die departement is bekommerd oor misdade wat gereeld by klinieke gepleeg word.&ldquo;Mense breek in en steel, maar die volgende dag is dit dieselfde mense wat kla dat hulle nie diens van die departement kry nie,&rdquo; meen Kupelo.Verlede jaar was dit veral die New Brighton-kliniek wat deurgeloop het.In Oktober 2015 het vier gewapende mans &rsquo;n maatskappy wat besig was om &rsquo;n heining om die kliniek op te rig, van onder meer lone beroof.Boosdoeners het dieselfde tyd verlede jaar binne &rsquo;n maand vyf keer daar ingebreek.Koper-waterpype was die grootste teiken, maar reke&shy;naartoerusting is ook weggedra. Dit het tot reuse-waterskade gelei. By die kliniek is daar nou twee sekerheidsbeamptes in die dag en twee in die nag. Voorheen was daar net een beampte per skof.Skade van honderdduisende rande is aangerig.Inbrekers betree die perseel deur die dak en beskadig dit ook sodoende.