&rsquo;N SOEKTOG is aan om die skieters van &rsquo;n vyfjarige meisie te vang.Die polisie van Hanover Park het gister volstoom met nuwe taktiek en woema vermeende gangsters se huise bestorm.Dit is nadat kleine Ashline Telmarks Dinsdag in Algoa Court in Hanover Park in &rsquo;n skietvoorval gewond is.Daar bestaan nou vrese dat die klein meisie dalk nooit weer sal kan loop nie.Haar mammie, Merlithe, het aan News24 ges&ecirc; haar dogter se rugwerwel, nier en long is deur &rsquo;n enkele koe&euml;l beskadig.Volgens kapt. Lance Go&shy;liath, &rsquo;n woordvoerder van die polisie in Philippi, is niemand nog gearresteer vir di&eacute; poging tot moord nie en die polisie verlang die hulp van die gemeenskap om die skieter te vang.Dit is ook nog vars in die geheue van die gemeenskap n&aacute; die moord op Zahnia Woodward (ses maande) in Ocean View. &ldquo;Mense moet verstaan ons makeer statements. Dit baat nie dat ons net name kry nie. Ons justice system werk net so. &ldquo;As daar nie konkrete bewyse is nie en daar is niks op swart en wit nie, gaan dit nie help nie. Ons wil die gemeenskap help.&rdquo;Die stasiekommissaris van die Philippi-polisiestasie, kol. Dennis Abels, stem saam met Goliath en s&ecirc; mense moet onthou dat hulle deur die getuiebeskermingsprogram veilig sal wees.Volgens Abels gaan die skietery tussen die Ghetto&rsquo;s en Americans oor turf.&ldquo;Dit het begin omdat Solas, &rsquo;n vermeende American, verlede jaar in die Bo-Kaap geskiet is en sy huis staan oop.&ldquo;En nou moet sy plek gevul word.&rdquo;Goliath voeg by dat dit redelik stil was sedert Augustus. Ma&rsquo;s in die gespanne area, is siek vir die skietery.&rsquo;n Ma s&ecirc; die gangsters beroof die kinders van hul opvoeding, kos en toekoms.&ldquo;Hoeveel onskuldige kinders moet n&oacute;g suffer?&ldquo;Hoekom moet ons s&oacute; lewe? Ons is te bang om ons kinders skool toe te stuur, want die gangsters skiet soos hulle wil.&rdquo;Nog &rsquo;n ma s&ecirc; die gangsters maak dat kinders nie positiewe rolmodelle het nie.&ldquo;Die kinders dink as jy &rsquo;n gangster is, is jy &rsquo;n dikding.&ldquo; &rsquo;n Mens kan nie eens in &rsquo;n ander gedeelte van Hanover Park loop nie, want die gangsters sit &rsquo;n tag op jou. &ldquo;Dan is jy sommer van die Ghetto&rsquo;s of Americans se area en jy word ge-rob of ge-target.&rdquo; Die klopjag, wat deur lt.kol. Desmond Laing gelei is, was volgens &rsquo;n inwoner baie verrassend.&ldquo;Gewoonlik kom die polisie met hul karre en goed, maar di&eacute; keer het hulle dit te voet gedoen. So, daar was nie nog tyd om weg te hardloop of om mense te waarsku nie.&ldquo;Niemand het geweet dat hulle in die area is nie totdat hulle by die huise gekom het,&rdquo; het die inwoner ges&ecirc;.