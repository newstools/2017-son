&ldquo;KYK en fokus net op wat aangaan in jou naelloopbaan en nie op die ander s&rsquo;n nie &ndash; dan sal jy ver kom.&rdquo;Dis die raad wat die bekende afrigter Andrew Kock (40) gee aan atlete wat hy afrig.Net soos Kock destyds &rsquo;n mentor was vir bekende atlete soos Leigh Julies en Cindy Stewart, is hy nou &rsquo;n afrigter van mense in die Baaise noordelike gebiede.&ldquo;Ek het grootgeword in Gelvandale en my passie is nog altyd om te sien hoe atlete verbeter en hul lewe positief verander,&rdquo; s&ecirc; Kock, wat in 2010 atletiek begin afrig het.Daarna het hy die w&ecirc;reld gesien deur betrokke te wees by nasionale kampioenskappe, of dit nou as afrigter of as atleet was.Kock werk tans by die Nelson Mandela-universiteit (NMU) en is ook al benoem as sportafrigter van die jaar by di&eacute; instelling.Kock het verlede week begin om gratis atletiek- afrigting te gee by die Gelvandale-sportstadion.&ldquo;Ek het al lankal die behoefte aan sportaktiwiteite onder veral leerders van die noordelike gebiede raak&shy;gesien. Daarom het ek Saterdag met &rsquo;n gratis atletiek-kliniek begin. Dit vorm deel van &rsquo;n groter gemeenskapsprojek, wat nog in die beplanningstadium is,&rdquo; s&ecirc; Kock.Dinsdag het Kock sy eerste afrigtingsessie vir mense ouer as 13 jaar gehou en sy filosofie om mekaar te respekteer, meegedeel. &ldquo;Daar was &rsquo;n jong atleet wat dadelik my aandag getrek het. Haar naam is Kelsey Sauls (16) en sy het nooit voorheen afrigting gekry nie.&rdquo;Kelsey is &rsquo;n leerder van die Ho&euml;rskool St. Thomas in Gelvanpark en het naelloop begin beoefen toe sy in gr. 3 was.&ldquo;Toe ek begin hardloop het, was dit soos &rsquo;n comfort zone en ek het dadelik at home gevoel. En dit hou my weg van dwelms en gangsters af &ndash; iets wat baie tieners daagliks moet face,&rdquo; s&ecirc; Sauls.Kock s&ecirc; daar is baie voordele aan die beoefening van atletiek en dat dit &rsquo;n mens se hele uitkyk op die lewe kan verander. &ldquo;Dit help ook nie jy oefen, maar eet steeds ongesond nie. Atletiek maak &rsquo;n mens soepel en sterker en terselfdertyd gee dit hoop aan die jeug dat daar &rsquo;n beroep is in atletiek.&rdquo; Diegene wat belangstel om gratis onderrig te ontvang, kan Kock by 082 654 4258 bel of hom e-pos by speed&shy;coach105@gmail.com.