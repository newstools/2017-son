&ldquo;PYN, pyn, pyn. Ek het pyn.&rdquo;S&oacute; s&ecirc; &rsquo;n bejaarde vrou gister terwyl sy vertel van die hel wat sy deurmaak nadat die Kabah-kliniek opgehou het om haar medisyne te stuur.&ldquo;Die pyn kom en gaan, maar wanneer dit my beetkry, is my bene verskriklik seer,&rdquo; s&ecirc; sy.Elizabeth Siwani (83) van KwaLanga, Uitenhage, ly aan ho&euml; bloeddruk, is &rsquo;n diabeet en het &rsquo;n probleem met vog wat om haar hart en in haar voete opbou.Om di&eacute; rede pyn haar bene gedurig, sukkel sy om te loop en voorsien die Kabah-kliniek haar die afgelope twee jaar van medisyne tuis. Die vrou wat Siwani sedert 2014 maandeliks by haar huis ondersoek en haar medisyne gebring het, het twee maande gelede blykbaar net weggebly en Siwani moes sedertien sonder haar medisyne regkom.Sydney Langbooi, Siwani se seun, s&ecirc; hy is baie bekommerd oor sy ma al maande lank sonder pille sit.&ldquo;Dis bitter gevaarlik, want dis pille wat sy elke dag moet drink. Sy is nie eens veronderstel om een dag oor te slaan nie.&rdquo;Hy kyk na sy ma waar sy onder &rsquo;n kombers sit en s&ecirc; sy moet haar voete oopmaak.Siwani lig met moeite haar geswolle voete en haar gesig vertrek van die pyn.&ldquo;Kyk hoe lyk my ma se voete,&rdquo; s&ecirc; hy.&ldquo;Dis lelik geswel omdat sy nie waterpille het om te drink nie. Dit beteken daar is op die oomblik ook water om haar hart omdat sy nie daardie pille het nie.&rdquo;Langbooi, wat onlangs &rsquo;n delikate rugoperasie ondergaan het, s&ecirc; hy het die vrou van die kliniek talle kere gebel, maar sy het nooit haar selfoon geantwoord nie.Hy s&ecirc; hy het uiteindelik iemand by die provinsiale hospitaal in die hande gekry en omtrent sy probleem met die kliniek ingelig.&ldquo;Daardie persoon het vir my uitgevind die vrou wat moes kom, was op vakansie. My ma se lewe kan nie in gevaar gestel word omdat iemand op vakansie gaan nie. Hulle kon mos net iemand in di&eacute; vrou se plek gestuur het.&rdquo; Hy s&ecirc;: &ldquo; &rsquo;n Vrou het Vrydag hier opgedaag en my ma se observasies geneem. &ldquo;Haar suiker is baie hoog. Sy het ges&ecirc; sy sal met medikasie terugkom, maar ons wag nou nog.&ldquo;Ek is teleurgesteld in hoe die regering mense behandel.&rdquo;Sizwe Kupelo, &rsquo;n woordvoerder van die departement van gesondheid, s&ecirc;: &ldquo;Die seun moet sy ma se medikasie by die kliniek gaan kry. Dis gevaarlik vir haar.&rdquo;