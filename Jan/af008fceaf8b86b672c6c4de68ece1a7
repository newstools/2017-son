DIE uiters dro&euml; en warm weerstoestande speel &rsquo;n groot rol in die talle brande wat regoor die Wes-Kaap woed.Die Helderberg-omgewing het lelik onder die vlamme deurgeloop. Daarna het die Paarl en dele van die Boland, en Woensdag ook Simonstad en omgewing las gehad van brande.Daar woed ook veldbrande op ander plekke in die provinsie, soos by Barrydale.In &rsquo;n persverklaring verduidelik Anton Bredell, Wes-Kaapse minister van plaas&shy;like regering en omgewing&shy;sake, die sterk somerwinde blaas die vlamme ook aan.Hy s&ecirc;: &ldquo;Nes ons voorspel het, gaan dit di&eacute; seisoen baie druk met brande. &ldquo;En die huidige kurkdro&euml; weersomstandighede wat met uiterste temperature gepaard gaan, maak baie gebiede weerloos teen weghol-brande.&rdquo;Colin Deiner, die hoof van ramp&shy;bestuur in die Wes-Kaap, s&ecirc; drie gebiede het baie las van die brande gehad.Volgens Deiner het die Weskus, Kaapse Skiereiland en Kaapse Wynlande die ergste deurgeloop.Deiner waarsku: &ldquo;Ons verwag dat die brandgevaar nog vir die volgende drie maande gaan voortduur.&rdquo;Bredell het brandweer&shy;personeellede en alle ander betrokkenes bedank vir hul harde werk en die lang skofte wat hulle tot dusver moes insit om die veldbrande onder bedwang te kry.News24 berig 120 lede van die Suid-Afrikaanse vloot is ingespan om die brande te help bestry wat in die Simonstad-omgewing uitgebreek het. Die brande het Woensdag begin en die vlootbasis het ingespring om met mannekrag &rsquo;n bydrae te lewer.Die SA lugmagbasis het ook twee helikopters beskikbaar gestel om die brande te help blus.Simonstad en Glencairn, asook die hele Didovallei, was gisteroggend nog in &rsquo;n digte rookkombers gehul.