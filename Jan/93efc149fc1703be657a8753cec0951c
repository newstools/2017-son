&rsquo;N JONG man is wreed van &rsquo;n blink toekoms beroof toe hy vermoor is vir sy foon, broek en &shy;tekkies.Honderde boodskappe van simpatie het op Facebook ingestroom vir Dale &shy;Alexander (21) van Grassy Park nadat hy vermoedelik &shy;Donderdagaand doodgeskiet is.Sy lyk is Vrydag omstreeks 09:00 in Botma&shy;straat, Steenberg, gevind.Alexander se ma, Bridgette, s&ecirc; toe sy die oproep van sy dood ontvang, het sy gedink dis &rsquo;n prank.Die gebroke ma s&ecirc; sy kan nie verstaan hoekom iemand so &rsquo;n wrede ding aan so &rsquo;n soet klong kan doen nie.&ldquo;Ek het nog Donderdag&shy;oggend met hom ge-chat toe hy op pad kollege toe in Vishoek was.&ldquo;Hy sou n&aacute; kollege na sy barber in Steenberg gegaan het, van waar hy &rsquo;n lift by sy vriend huis toe sou gekry het.&ldquo;Maar sy vriend was nie by die huis nie. Toe loop hy af in Botmastraat, waar hy geskiet is.&rdquo; Die ma voeg by sy het haar seun as vermis aangemeld omdat sy hom nie in die hande kon kry nie.&ldquo;Die polisie het in Botma-straat gaan soek en was selfs by die huis waar sy lyk gekry is, maar hulle kon hom nie sien nie omdat dit so &shy;donker was.&ldquo;Die Vrydag dag het hulle op sy lyk afgekom.&ldquo;My baby! my enigste kind! &ldquo;Hy het nog sy boeksak op sy rug gehad, maar sy foon, tekkies en broek was weg.&rdquo;Bridgette s&ecirc; sy is erg seer oor haar seun se dood.&ldquo;Sy laaste boodskap was nog: &lsquo;Mammie, ek is baie lief vir jou, ek sien Mammie vanaand.&rsquo; &rdquo; Alexander, wat aan die False Bay College gestudeer het, se sak met sy kollege-boeke en studentekaart was nog op sy rug toe hy gevind is.Een van Alexander se vriendinne s&ecirc; sy is erg gebroke oor sy dood.&ldquo; Toe my ander vriend bel en s&ecirc; Dale is dood, het ek gedink hy het in &rsquo;n ongeluk gesterf. Dit het nooit in my mind opgekom dat hy geskiet kon wees nie, want hy is nie &rsquo;n gangster nie.&rdquo;Volgens die vriendin het Alexander se Vrydag &rsquo;n oproep gekry dat hy &rsquo;n werk gekry het. &ldquo;Dale het bestuurservaring, maar die job offer het te laat vir hom gekom. Dis mos nie reg nie!&ldquo;Hulle het hom van sy toekoms beroof.&rdquo; Lekaela A Khan skyf op Facebook: &ldquo;Hy was so &rsquo;n liefdevolle persoon. Hy sou nie eens &rsquo;n vlieg seermaak nie. &ldquo;Ek hoop dat hulle sy moordenaars vind en hulle hang.&rdquo;Sers. Noloyiso Rwexana, &rsquo;n polisiewoordvoerder, bevestig die voorval en s&ecirc; &rsquo;n moordsaak word ondersoek.&ldquo;Die polisie het op klagte by &rsquo;n adres in Botmastraat gereageer.&ldquo;By die lede se aankoms het hulle op &rsquo;n liggaam afgekom met verskeie skiet&shy;wonde.&rdquo;Geen arrestasies is nog gemaak nie.