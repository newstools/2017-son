MEER as 80% van die personeel wat onder Access Management vir die bestuur van die Nelson Mandelabaai-stadion verantwoordelik was, is behou.So het Luvuyo Bangazi, woordvoerder van die Mandelabaai-ontwikkelingsagentskap (MBDA), gister bevestig.Die MBDA het op 1 Januarie by Access Management as stadion-operateur oorgeneem.Volgens Bangazi het die MBDA aanvanklik, voor 1 Januarie, nie die kapasiteit gehad om &rsquo;n stadion te bestuur nie.Die agentskap het egter wel baie ervaring en vaardighede in die beplanning en lewering van groot projekte, aldus Bangazi.Hy meen deur vorige personeel te behou, het die MBDA verseker dat hy nou die vaardighede het om &rsquo;n stadion te bestuur.Bangazi het bygevoeg die agentskap hou reeds sedert Oktober verlede jaar toesig oor die stadion en Access Management moes aan die MBDA verslag doen.Alle fakture moes ook deur die stelsels van die MBDA beweeg.Volgens hom word daar nog met die Oostelike Provinsie-rugbyunie (OPRU) en Chippa United onderhandel om weer anker-huurders van die stadion te wees.Bangazi s&ecirc; die stadion operate reeds aangesien duisende studente aan die Nelson Mandela-Universiteit (NMU) tans daar eksamen skryf.Volgens hom sal die stadion ook reg wees vir Chippa United se eerste PSL-tuiswedstryd op Woensdag 8 Februarie.Johann Mettler, stadsbestuurder van die Nelson Mandelabaai-metro, het ges&ecirc; personeel wat vir die stadion behoue gebly het, was nooit deel van die &shy;Access-maatskappy nie.Retief Odendaal, burgemeesterskomiteelid vir begroting en tesourie, s&ecirc; die MBDA het &rsquo;n goeie sakemodel voorgel&ecirc; en sal die wa deur die drif kan trek. Volgens Odendaal was die ander stadionbestuur-tenders wat ontvang is nie voldoende nie en sou &rsquo;n nuwe tenderproses te lank geduur het.Die soeke na &rsquo;n hoofbestuurder vir die stadion duur intussen nog voort.