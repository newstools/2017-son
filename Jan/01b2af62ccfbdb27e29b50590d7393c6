DIE laaste laekostebehuising is in 2006 in Macassar gebou.In die afgelope 11 jaar daarna het nog niks weer hier gebeur nie.So kla rdl. Rhoda Basier, wat ook &rsquo;n bekende gemeenskapsleier in Macassar is.Sy het vandeesweek &rsquo;n storm op Facebook ontketen toe sy mense gewaarsku het dat op die afgelope week se raadsvergadering veranderings aan die 2017-&rsquo;18-begroting deur die DA-beheerde stadsraad gemaak gaan word en geen huise in die komende jaar in &shy;Macassar gebou gaan word nie.Gemeenskapsleiers is veral bekommerd dat verlede jaar op die laaste IDP-vergadering niks melding van behuising gemaak is nie. Verskeie mense het dadelik op haar post gereageer. Iemand het ges&ecirc;: &shy;&ldquo;Macassar gaan nooit huise kry nie, ons mense word nie gesien nie. &ldquo;In Delft bou hulle dat dit klap, seker vir 2000 mense, en moenie vir my s&ecirc; ek moet Delft toe trek nie.&rdquo; Manie Wenn, wat in die plakkerskamp in Macassar woon, s&ecirc; hy het lankal moed opgegee vir &rsquo;n huis.Wenn s&ecirc;: &ldquo;Ek is al donkiejare op die waglys en glo nie die huise gaan in my leeftyd gebou word nie.&rdquo;Brett Herron, die burgemeesterskomiteelid vir vervoer en stedelike ontwikkeling, s&ecirc; &rsquo;n behuisingprojek van 2 469 enkel- en skakelhuise vir Macassar is goedgekeur. Die koste van so &rsquo;n ontwikkeling beloop sowat R200 miljoen.Volgens Herron sal teen Julie begin word met die ontwikkeling en die eerste huise sal in die middel van 2018 gebou word.Son het ook betroubaar verneem die projek kan baie langer sloer nadat &rsquo;n seld&shy;same plant wat op die rooidatalys is, glo op die grond gevind is.