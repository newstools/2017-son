OUERS wat te laat wakker geskrik het om hul kinders vir die 2017- skooljaar in te skryf, sal hopelik darem nie hierdie jaar krokodiltrane hoef te huil nie.Volgens Debbie Sch&auml;fer, Wes-Kaapse minister van onderwys, is daar steeds leerders wat nie geplaas is nie, maar WKOD-amptenare werk glo hard met skole en ouers om &rsquo;n plekkie vir elke kind te vind. Meer as &rsquo;n miljoen leerders word van m&ocirc;re by skole in die Wes-Kaap verwag en die departement s&ecirc; hy is slaggereed om die akademiese jaar seepglad te begin.Sch&auml;fer s&ecirc;: &ldquo;Elke jaar ontvang die departement &rsquo;n aantal laat inskrywings.&ldquo;Dit is oor ouers gedurende die feestyd na die provinsie verskuif het, of ouers het hul verantwoordelikheid verontagsaam om hul kinders betyds in te skryf.&rdquo;Volgens Sch&auml;fer het die WKOD in 2014 die Skooltoegangbestuur- informasiestelsel voorgestel wat &rsquo;n duideliker aanduiding gee oor watter skole vol is en watter steeds plek het.Die departement het ook 3 nuwe skole en 6 vervangende skole met 179 addisionele klaskamers voltooi.Daar sal ook 119 mobiele klaskamers aangebring word om in die groeiende vraag te voorsien.Die WKOD beplan ook om 15 skole oor &rsquo;n driejaar-tydperk te vervang ingevolge sy mediumtermyn-uitgawesraamwerk. &ldquo;Ouers wat sukkel om hul kinders in te skryf, word aangeraai om so gou as moontlik die naaste skool te besoek oor daar kansellasies kan wees n&aacute; die skoolvakansie.&rdquo;Sch&auml;fer s&ecirc; ook dat ouers die plaaslike distrikskantoor kan kontak ingeval hulle sukkel om vir hul kinders plek te kry.