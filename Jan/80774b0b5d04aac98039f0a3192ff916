&rsquo;N MA se smart met die intrapslag van die nuwe jaar.Dit is die lot van Veronica Witbooi van Wesbank wie se seun Oujaarsnag wreed vermoor is.Northin (22), &rsquo;n geestelik gestremde ou, is gedurende Oujaarsnag met sementblokke gestenig en met sy eie belt verwurg.&ldquo;Almal hier het hom geken en almal het geweet dat hy geestelik gestremd is,&rdquo; s&ecirc; &rsquo;n gebroke Witbooi.&ldquo;Ek weet dat my kind soms stout was, maar om hom op so &rsquo;n wrede manier te vermoor, is absurd.&ldquo;Hoekom het hulle nie net die gereg betrek nie? Waarom moes hulle hom vermoor? Waarom?&rdquo; wou die hartseer mammie weet.Volgens Witbooi weet sy haar seun het twee keer mense se selfone gegryp, maar sy het ges&ecirc; hy het dit terugbesorg.Sy het vertel hy het verlede week R100 van &rsquo;n vrou gegryp en die vrou het haar kom dreig dat sy mense opgemaak het om hom seer te maak.&ldquo;Ek wys nie vinger nie, maar ek weet nie.&ldquo;Om my kind te sien l&ecirc; met die bebloede stene langs sy kop en sy belt styf om sy nek, het my hart gebreek.&ldquo;Geen moeder verdien om haar kind so te sien en op so &rsquo;n manier te verloor nie.&rdquo;Witbooi het ook vertel sy het vir maande hulp gesoek om haar seun by &rsquo;n inrigting in te kry sodat hy hulp met sy siekte en aggressie kon kry.&ldquo;Hy sou op 26 Januarie in &rsquo;n plek gesit word wat hom sou help met sy versteuring.&ldquo;Dit is egter nou te laat, want hy is weg,&rdquo; het Witbooi vertel terwyl trane oor haar wange gestroom het.Witbooi het ges&ecirc; sy koester geen wrok teen enigiemand nie.&ldquo;Hy is nou verlos van sy frustrasie en aggressie.&ldquo;Mense sal hom nie nou meer kan slaan en jaag nie.&ldquo;Hy is nou in vrede. Die seer is egter ondraaglik.&rdquo;Kapt. FC van Wyk, &rsquo;n polisiewoordvoerder, het die voorval bevestig.&ldquo;Die omstandighede rondom die dood van &rsquo;n 22-jarige man wie se liggaam in Mangoldstraat, Wesbank, gevind is, word ondersoek,&rdquo; het Van Wyk ges&ecirc;.&ldquo;Geen arrestasies is tot dusver gemaak nie en die ondersoek duur voort,&rdquo; het hy afgesluit.