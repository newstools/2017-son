DIE Oos-Kaapse onderwysdepartement (OKOD) sal die aflewering van sy uitstaande onderwysonderrig&shy;ondersteuningsmateriaal&shy; (LTSM) bespoedig. D&iacute;t is die bevestiging wat Mali Mtima, &rsquo;n departementele woordvoerder, di&eacute; week in &rsquo;n verklaring gegee het.Volgens hom weet die OKOD van die vertragings. Die rede daarvoor is glo omdat aankoopprosesse eers laat in 2016 afgehandel is. &ldquo;Dus het aflewerings eers in die tweede week van Januarie by sommige skole begin en &rsquo;n impak op onderrig en die onderwysers gemaak. &ldquo;Die departement het sy kapasiteit in sy stoorkamers vergroot om te ver&shy;seker dat die uitsortering en verpakking van LTSM vinniger plaasvind. &ldquo;Die operasies in ons stoorkamers is ook bespoedig om te verseker dat skole so spoedig moontlik hul handboeke ontvang,&rdquo; verduidelik Mtima.Volgens hom lewer die OKOD aanvullende handboeke aan skole wat nie hul boeke van leerders terug ontvang het nie of meer leerders het as 2016 se vooruitskatting.Mtima doen &rsquo;n beroep op ouers om te verseker dat leerders hul handboeke aan die skole terugbesorg, aangesien handboeke glo &rsquo;n lewensduur van vyf jaar het. &ldquo;Sodoende sal die departement miljoene rande bespaar wat vir ander prioriteitsprojekte aangewend kan word,&rdquo; aldus Mtima.Die departement van Mandla Makupula, LUR vir onderwys, doen ook &rsquo;n beroep op skole om handboek&shy;tekorte by distrikskantore aan te meld.Son het di&eacute; week berig 17 laerskole in die Baaise noordelike gebiede het teen Dinsdagmiddag nog geen handboeke ontvang nie.Marlon Daniels, onderwysaktivis, het Woensdag ges&ecirc; sommige skole het toe nog net 40% van hul handboeke ontvang. &ldquo;Skole sonder handboeke is net so goed soos skole wat gesluit is,&rdquo; het hy bygevoeg.