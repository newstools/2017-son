TRANE het Saterdag op die begrafnis van Zahnia Woodward vrylik gevloei in die Katolieke kerk St. Andrews in Ocean View.Die kerk was stampvol emosionele inwoners en familie van die ses maande oue baba.Zahnia is op die drumpel van Oujaarsdag doodgeskiet toe sy en haar pa in bendes se kruisvuur beland het.Die baba het op haar pa se skoot gesit toe &rsquo;n bullet haar in die kop getref het.Bradley Robyn, die baba se pa, het haar klein wit-en-goue kissie in en uit die kerk gedra.Die Ocean View-nood&shy;reaksiespan het &rsquo;n erewag vir hulle gevorm.Daar was nie &rsquo;n dro&euml; oog te bespeur nie en rouklaers het saggies geween oor die sinnelose dood van so &rsquo;n jong lewetjie.Jennifer, klein Zahnia se ouma, het &rsquo;n hartroerende huldeblyk aan haar kleinkind gebring.&ldquo;Ons het baie vrae. Ek het God bevraagteken. &ldquo;Maar ek weet my God het nie mense gestuur om vir Zahnia te skiet nie. &ldquo;Hy het haar nie gevat nie, die gangsters het.&ldquo;Sy was te beeldskoon vir hierdie aarde. Rus in vrede, ons lieflingskind.&rdquo;Jennifer het ook ges&ecirc; dat die jong ouers hulle nie moet steur aan die woorde van die mense nie.Sy s&ecirc;: &ldquo;Julle was goeie ouers. &ldquo;Mense praat nou allerhande stories, maar hulle verstaan nie jul pyn nie. Hulle weet nie waardeur julle gaan nie. Wees sterk, my kinders.&rdquo;&rsquo;n Slideshow met foto&rsquo;s van &rsquo;n glimlaggende Zahnia het gedurende die diens gespeel.Haar pa het die meeste van die tyd kop onderstebo gesit en net opgekyk as hy na die kissie van sy kind gekyk het of na haar foto&rsquo;s op die slideshow.Cindy, die baba se ma, se o&euml; het ook telkemale gedwaal na die kissie en dan het die trane weer vrylik oor haar wange begin loop.Die baba se kis was met pienk rose en blomme en haar gunstelin-Minnie Mouse pop bedek.Dan Plato, die minister van gemeenskapsveiligheid in die Wes-Kaap, s&ecirc; hierdie sinnelose geweld laat hom sprakeloos.&ldquo;Ek het geen woorde nie en is diep geraak deur die dood van die jong baba. &ldquo;Die gemeenskap moet opstaan teen die euwels van dwelms en bendebedrywighede in ons gemeenskappe.&ldquo;Ons kan nie ingee en toelaat dat hierdie dinge voortgaan nie.&rdquo;Plato het ook sy medelye aan die familie oorgedra.Cindy s&ecirc; sy het ook geen woorde meer nie, maar belowe dat sy sal baklei vir geregtigheid vir haar kind.