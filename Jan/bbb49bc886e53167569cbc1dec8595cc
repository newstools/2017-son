BEAUFORT-WES. &ndash; Die bekende DA-raadslid October Haarvoor kry dit hotagter.Dit volg nadat die plaas&shy;like ANC uitgevind het Haarvoor konkel na bewering met sy vervoereise.Haarvoor het glo ge-claim vir voertuie wat nie eens bestaan nie of hy&rsquo;t die enjinkapasiteit vergroot om meer uit die raadskoffers te eis.Truman Prince, die dorp se ANC-leier, is die hel in.Hy vaar uit: &ldquo;Die media kritiseer my oombliklik.&ldquo;Maar as dit by die skynheilige DA met sy korrupte raadslede kom, trek julle mos handskoentjies aan.&rdquo; Prince voeg by: &ldquo;Die DA-raadslid October Haarvoor het vals eise vir reiskoste ingedien. &ldquo;Hy het homself verryk ten koste van die raad en ten koste van die mense van Beaufort-Wes. &ldquo;Haarvoor moet hom skaam! Daar is eise waar die voertuig en die registrasie nie ooreenstem nie. &ldquo;Daar is eise vir reise met voertuie wat nie eens bestaan nie! &ldquo;Daar is eise waar voertuie se kapasiteit ho&euml;r aangegee word om groter bedrae te eis. My inligting is betroubaar, akkuraat en volledig.&rdquo;Volgens Prince is Haarvoor &oacute;f agtelosig en bring s&oacute; die raad in oneer, &oacute;f Haarvoor is gewoon skelm en steel van die raad om sy eie sak vol te maak.&rsquo;n Hoogs ont&shy;stoke Prince s&ecirc;: &ldquo;Om te dink die DA beswadder my al jare valslik en noudat die DA uiteindelik in Beaufort-Wes aan bewind is &ndash; ook maar net-net met &rsquo;n brose koalisie &ndash; kom die DA se ware kleure uit.&rdquo;Prince het ook die saak by die DA se politieke leiers en Anton Bredell, LUR vir plaaslike regering, aanhangig gemaak.Haarvoor s&ecirc;: &ldquo;Ek gaan nie kommentaar lewer nie.&rdquo;James-Brent Styan, Bredell se woordvoerder, s&ecirc; dis &rsquo;n saak vir die politieke partye en die raad.Sers. Chris Spies, polisiewoordvoerder, het by navraag ges&ecirc;: &ldquo; &rsquo;n Saak van bedrog is geopen. &ldquo;Daar word beweer die betrokke raadslid het vals vervoereise by die munisipaliteit ingedien waarvoor hy vergoed is. &ldquo;Die saak word ondersoek en in di&eacute; stadium is niemand al gearresteer nie.&rdquo;