&rsquo;N MAN is gister in wildvreemde mense se yard dood nadat vermeende gangsters op hom losgebrand het. Die oorledene was Lance Kleinhans (27) van Wall&shy;flowerstraat, Uitbreiding 33.Kleinhans se hartseer ma, Sharon, het gister op die toneel ges&ecirc; dat haar seun op pad winkel toe of na sy suster toe was toe vermeende gangsters hom voorgel&ecirc; het.Volgens haar het hy teruggedraai toe sy killers hom agternagesit het. Hulle het toe op hom losgebrand.Lance kon dit egter nie tot by sy ouerhuis maak nie en het by wildvreemde mense se yard ingehardloop, waar hy voor hul voordeur inmekaargesak en gesterf het.Toe Son gister op die toneel kom, was lede van die polisie se bendetaakspan besig om die moord&shy;toneel en omliggende areas vir leidrade te fynkam. Volgens Sharon het Lance altyd gekla oor die doodsdreigemente wat hy ontvang het. Sy s&ecirc; van die dreigemente lui dat Lance &ldquo;ook gaan vrek soos ons jou neef doodgemaak het&rdquo;. Volgens haar het die persoon of persone wat die dreigemente gestuur het die boodskappe deur middel van verskillende mense na Lance toe gestuur. Volgens Sharon is Lance se neef, Jerado Leander, sowat vyf jaar terug vermoor. Lance se pa, Billy, s&ecirc; ander dreigemente het gelui &ldquo;dis niks om jou dood te maak nie&rdquo;.Billy s&ecirc; sy seun was nie &rsquo;n gangster nie.&ldquo;Ek het al die dreigemente gaan aangee, maar niks het gebeur nie. Hy het konstant in vrees gelewe.&ldquo;(Athol) Trollip s&ecirc; heeltyd vir ons hy gaan die gangsters uitsorteer. Hulle smeer net jam aan ons bekke. Ons moet net goed wees vir hulle.&ldquo;Die cops weet dan wie die gangsters is, maar niks gebeur nie, maar as dit nou &rsquo;n celeb was ... Ek het geen vertroue in ons polisie nie.&rdquo;Sharon het ges&ecirc;: &ldquo;Ek weet nie wat in Extention 33 aangaan nie.&rdquo; Volgens kol. Priscilla Naidu, &rsquo;n polisiewoordvoerder, ondersoek die polisie se bende-eenheid &rsquo;n saak van moord. Die voorval is bendeverwant, maar die motief is in di&eacute; stadium onbekend.