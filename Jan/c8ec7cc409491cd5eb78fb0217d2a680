&rsquo;N VERDAGTE (21) is in polisie-aanhouding nadat daar eergister op die polisie geskiet is in die omgewing van Barcelona.Volgens kol. Priscilla Naidu, &rsquo;n polisiewoordvoerder, het lede van die polisie se provinsiale bende-ondersoekeenheid die verdagte by sy huis in Leithstraat, Helenvale, in hegtenis geneem.Hy verskyn m&ocirc;re in die Baaise landdroshof.Die jong man se inhegtenisneming kom nadat die polisie Maandag tydens patrolliewerk in Fitchardstraat gery en drie onbekende mans in die straat sien stap het.Twee van die mans het vuurwapens in hul besit gehad. Toe hulle die polisievoertuie gewaar het, het hulle weggehardloop.&rsquo;n Jaagtog het toe ontstaan en op die hoek van Atwell- en Chamoisstraat het die boosdoeners op die polisievoertuie losgebrand.Verskeie skote is op die polisie gevuur. Die cops het op hulle teruggeskiet.Daar was skade aan die polisievoertuig, maar niemand is rakende die voorval in hegtenis geneem nie.