SUID-AFRIKA is midde-in die greep van sy ergste droogte in 104 jaar. Dit kos nie &rsquo;n kernfisikus se brein om die impak van die vernietigende water&shy;tekort te verduidelik nie. Dis eenvoudig: Sonder water is daar nie lewe nie.Daarom is dit &rsquo;n goeie ding dat ons regering &ndash; op alle vlakke &ndash; pro-aktief optree om mense aan te moedig om water te bespaar. In die Kaap is mense al beboet omdat hulle die regulasies oor waterbesparing oortree het.Die droogte word beskou as een van die ergstes in menseheugenis. Daarom span die nasionale regering en die nege provinsiale regerings nou kragte saam om die nasionale waterplan in werking te stel.Nomvula Mokonyane, minister van water en sanitasie, en die nege LUR&rsquo;e vir samewerkende regering en tradisionele sake het di&eacute; week beraadslag om groter ko&ouml;rdinasie tussen die sentrale, provinsiale en plaaslike owerhede te bewerkstellig.Wat jammer is, is dat baie van ons gewone burgers nie die regering se kommer deel nie. Hulle gaan voort om water te mors, want &ldquo;die winter kom en dan gaan ons genoeg re&euml;n kry&rdquo;.Natuurlik is die morsjorse reg. Dit g&aacute;&aacute;n re&euml;n. Maar wanneer? Hoeveel? En waar? D&iacute;t is die tergende vrae wat ons gewone mense nie kan beantwoord nie.Dis glad nie maklik om jouself water &ndash; of enige ander noodsaaklikheid &ndash; te onts&ecirc; nie. Maar dis tyd dat almal gehoor moet gee aan die beroep op waterbesparing.As ons damme so vinnig leegloop soos nou, gaan water een van die dae &rsquo;n skaars en duur kommoditeit wees. En dan gaan mense baklei daaroor.&rsquo;n Dor land waarin jou kinders nie genoeg water het om te oorleef nie, is &rsquo;n sterk moontlikheid as ons nie daadwerklik optree nie.