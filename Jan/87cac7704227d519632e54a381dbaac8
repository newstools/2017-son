&rsquo;N TWEEJARIGE meisie is dood toe die bakkie waarin sy gery het, teen twee ander motors gebots het.Die ongeluk het Sondag omstreeks 17:00 by verkeersligte in Firgrove naby Macassar plaasgevind. Die cops ondersoek &rsquo;n klag van strafbare manslag. Sewe mense wat in die ander voertuie was, is ook in die ongeluk beseer. Die tweejarige het saam met haar ma in &rsquo;n Volkswagen-bakkie gery en daar was ook nog &rsquo;n kind en volwassene in die voertuig. Hulle was van Eersterivier na Somerset-Wes op pad om &rsquo;n kerkdiens te gaan bywoon.Die twee kinders in die bakkie is na die Rooi Kruis-kinderhospitaal, maar die tweejarige het op pad gesterf.Son verneem die bestuurder van die bakkie het die groen verkeerslig oorgesteek toe &rsquo;n ander motor haar van agter stamp. Sy het toe teen &rsquo;n ander motor gebots.Die polisie vra dat ooggetuies AO Hennie Swart by 021 857 7000 bel.