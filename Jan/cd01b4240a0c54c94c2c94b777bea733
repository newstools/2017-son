NOMVULA Mokonyane probeer ons wysmaak die ANC is self-correcting.Hulle kan hulself korrigeer en sommer die ontwrigtende demone binne die party verdryf as dit nie ge-Doom kan word nie. Opposisiepartye en organisasies sonder winsbejag kan hulle lam na die hof hardloop, maar die party sal hom nie laat voorskryf nie.Waar was die self-correcting toe die korrupte uitgawes vir Nkandla ter sprake was? Of toe die Guptas se invloed op Numba One bespreek en in die staats&shy;kapingsverslag genoem is?Waarom was dit nodig dat die grondwet-hof die Nasionale Vergadering aanspreek oor hy nie die parlement verantwoordbaar hou nie? As #WeareANC so self-correcting was, waarom moes Derek Hanekom verlede jaar sy nek uitsteek om &rsquo;n amperse mosie van wantroue in Msholozi op die tafel te plaas?Nou vier ons die 105de verjaardag van die ANC. Daar is geen walkabout deur die president en sy adjunk in Gauteng nie. Dit het &rsquo;n tradisie geword om vooraf met die people en comrades te mingle.Die verklarings wil ons laat glo die ANC wil sy steunbasis in Gauteng toets. Onthou, dit is juis in Gauteng waar die eerste mumblings oor die rigting van die ANC en die presidentskap geuiter is.Die stadion vir die viering hierdie jaar, die Orlando-stadion, is ook maar klein. Imagine die verleentheid as jy die FNB-stadion bespreek en jy sien net le&euml; stoele.In Gauteng moes die departement van toerisme besin of hy die drankure gaan verleng sodat die comrades meer drank kan koop. Haibo, hulle wag nie eens vir &ldquo;Ska Bhora Moreki&rdquo; om te spin nie!Watse Januworrie as ons die belastingbetalers se geld kan mors.Sonja, een van die luisteraars, skryf sy het in 2013 al haar ANC-kaart by Qunu begrawe.Lyk my die lede het soos die Johnny Walkers van die party geword: Keep walking.Die ANC sal met &rsquo;n strategie moet kom om sy takke te versterk en sy lede te mobiliseer, of hy gaan in die volgende verkiesing weer bloedneus kry. Is die verlies van drie kernmetro&rsquo;s in die plaaslike verkiesing nie genoeg van &rsquo;n wekroep nie?Dalk is die 8 Januarie-viering maar net een van die functions wat jy weet jy moet bywoon. Jy is nie eintlik lus vir die paartie of die gashere nie, maar dit gaan te obvious wees as jy wegbly.En die kos en drank is volop en selfs die outfits, kopdoeke en jewellery is on point vir &rsquo;n politieke party! Al val ons uitmekaar, is ons ten minste fleek.Dalk moes die viering in KZN gewees het. D&aacute;&aacute;r is die party verseker van &rsquo;n steunbasis wat die president geborge kan laat voel.In Gauteng is dit &rsquo;n bietjie koud.Kon ons nie meer soos die president van Tanzani&euml; optree nie?John Magufuli het hul onafhanklikheidsviering gekanselleer, want dit is &rsquo;n vermorsing van geld terwyl daar groter behoeftes vir sy burgers is. Hy koop toe hospitaalbeddens.Los Moreki se umqombothi-manne en neem ons mense ernstig op!LYNETTE FRANCIS, aanbieder van die aktualiteitsprogram Fokus op SABC2 en die geselsprogram Praat Saam op RSG, gee haar indrukke oor die mense wat op haar pad kom en die &shy;onderwerpe waaroor hulle gesels.