&lsquo;EK SLAAP hier in my stoel &ndash; al vir twee aande.&rdquo;S&oacute; vertel Sydney Nquma (64) van Motherwell, wat sy beurt afwag om gesondheidsdienste van die Phelo&shy;phepa-trein van hoop te ontvang wat tans in die Baai stilstaan.Nes Nquma kom honderde ander mense van informele nedersettings af en slaap nagte oor buite die Phelophepa-trein om skaars en bekostigbare mediese behandeling en gesondheidsdienste te ontvang.Die Phelophepa I en Phelophepa II is mobiele klinieke op treinspore wat in Suid-Afrika rondtoer om aan die nasie gespesialiseerde mediese dienste te verskaf. Die Phelophepa II is van 23 Januarie tot 3 Februarie in Swartkops in die Baai gestasioneer. Inwoners van Swartkops en omliggende gebiede soos Motherwell, Zwide, Wells Estate en Soweto-on-Sea kom sommer in groot getalle na di&eacute; kliniek-trein omdat hul naaste klinieke nie &aacute;l di&eacute; gesondheidsdienste bied nie.Lynette Flusk, bestuurder van die Phelophepa II, verduidelik: &ldquo;Die idee agter die Phelophepa II is om mense te bereik wat nie noodwendig daar waar hulle woon, toegang tot gesondheidsdienste het nie. &ldquo;Ons trein het uitgebrei en het tans 19 passasierswaens.&rdquo;Die eerste trein, die Phelo&shy;phepa I, is in 1994 geopen, maar toe die aanvraag groter raak, is die tweede trein in 2012 in die Oos-Kaap bekend gestel &ndash; juis om die mees verarmde areas te bereik.&ldquo;Ons bied dienste aan in die velde van die psigiatrie, oogkunde, verpleegkunde, tandheelkunde en apteekkunde,&rdquo; s&ecirc; Flusk.Van di&eacute; dienste is gratis en ander is in die prysklas van R5 tot R30.&ldquo;Mense slaap hier oor om hul plekke in die toue te behou omdat hulle desperaat vir dienste is,&rdquo; voeg Flusk by.Sy s&ecirc; die trein het 22 permanente personeellede en 40 studente wat 25 weke aaneen vanuit die kajuite sal werk.Daar is ook ander dienste beskikbaar, soos die toetsing vir MIV, bloedsuiker en die meting van bloeddruk.&ldquo;Ons het ook 70 plaaslike mense uit die gemeenskap geneem om op die trein te help &ndash; of dit nou is vir die catering, as Xhosa-tolke of as verple&euml;rs.&ldquo;Ek wil belangstellendes aanraai om al voor Vrydag 3 Februarie te kom omdat daar baie mense is,&rdquo; waarsku Flusk.Die Phelophepa II sal op 6 Februarie vir twee weke in Mthatha gaan staan. Daarna sal hy net so lank by Mount Ruth, King William&rsquo;s Town en Queenstown &rsquo;n draai maak.