'Hier dood: Die Otto du Plessis- hospitaal het &rsquo;n lelike reputasie. Hartseer: Helena en Jerome Snyders wil hul geliefde Abigail se naam in Bredasdorp in ere herstel h&ecirc;. Foto&rsquo;s: COLIN HENDRICKSPynlik: Christina Snyders s&ecirc; haar dogter het by die huis al gelyk soos iemand wat &rsquo;n beroerte kry. 'N MA van Bredasdorp het gekla sy&rsquo;t &rsquo;n verskriklike kopseer, maar die hospitaalpersoneel het gemeen sy is &ldquo;gesuip&rdquo; en wou haar glo nie help nie. Ure later is Abigail Snyders (28) dood weens &rsquo;n massiewe beroerte. Die familie van di&eacute; jong ma van twee minderjarige kinders soek nou antwoorde en wil h&ecirc; hul geliefde se naam moet in ere herstel word. Jerome (42), Abigail se broer, s&ecirc; sy suster het Oujaarsaand gekla van &rsquo;n erge kopseer. &ldquo;Ons het gebraai, maar sy het niks gedrink nie. Sy is later na my ma se huis toe, want sy was te siek.&rdquo; Christina (59), hul ma, s&ecirc; Abigail het by die huis kom kla oor &rsquo;n pyn in haar kop. &ldquo;Sy het gelyk soos een wat &rsquo;n beroerte kry.&rdquo; Hulle het Abigail na die Otto du Plessis-hospitaal in Bredasdorp geneem. Jerome s&ecirc; toe hulle by die hospitaal kom, het &rsquo;n manlike verple&euml;r vir hulle ges&ecirc;: &ldquo;Jong, di&eacute; vrou is gesuip.&rdquo; Hy vertel: &ldquo;Hulle het geweier om haar te help en het ges&ecirc; ons moet haar daar los en huis toe gaan en gaan uitvind wat sy gedrink of watse dwelms sy gevat het. &ldquo;Ons het hulle ges&ecirc; sy het geen dwelms of drank gebruik nie. &ldquo;Toe ons terug by die hospitaal kom, was Abigail op die grond in pyn en het geskree: &lsquo;Help my, ek is besig om dood te gaan!&rsquo;?&rdquo; Jerome vertel dat niemand sy suster wou help nie en dat die hospitaalpersoneel volgehou het dat sy &ldquo;gesuip&rdquo; of op &rsquo;n &ldquo;drug overdose&rdquo; is. &ldquo;Hulle wou haar nie eens &rsquo;n pynpil of iets gee nie,&rdquo; onthou hy. Hy s&ecirc; Abigail se mond het toe begin skuim. Helena Snyders, &rsquo;n antie van Abigail, s&ecirc; die personeel het Abigail toe gevat en net &ldquo;op &rsquo;n kooi neergesmyt soos &rsquo;n hond&rdquo;. Helena voeg by: &ldquo;Sy is behandel soos &rsquo;n dronk vrou. Hulle het haar daarna net op &rsquo;n drup gesit. &ldquo;Sy is net voor drie-uur op Nuwejaarsdag oorlede. Dit was &rsquo;n tragiese wyse vir ons om die nuwe jaar in te gaan.&rdquo; Met die nadoodse ondersoek is bevind Abigail is aan &rsquo;n &ldquo;massiewe beroerte&rdquo; oorlede. &ldquo;Hulle het geen dwelms of drank in haar bloed gevind nie,&rdquo; benadruk Jerome. Helena s&ecirc; die mense in Bredasdorp praat nou lelik van Abigail en s&ecirc; sy is dood aan tik en drank. Sy s&ecirc; as hulle Abigail in die hospitaal reg behandel het, sou sy vandag nog gelewe het. &ldquo;Mense hier noem daai hospitaal nou die slagpale. Mense is bang wanneer hulle soontoe moet gaan, want hulle gaan doodgaan by Otto du Plessis,&rdquo; s&ecirc; Helena. Natasha Peterson, woordvoerder vir die Wes-Kaapse departement van gesondheid, het Vrydag &ldquo;innige meegevoel aan die familie&rdquo; betuig. Sy voeg by: &ldquo;Ons vra verskoning vir die negatiewe ervaring wat hulle by ons gesondheidsfasiliteit gehad het.&rdquo; Sy s&ecirc; di&eacute; klag is aanvanklik nie by die departement aangemeld nie, maar nadat die hospitaal se nagbestuurder daarvan bewus geword het, is verklarings van Abigail se familie gevat oor di&eacute; dag. &ldquo;&rsquo;n Interne ondersoek is geloods. Di&eacute; ondersoek is steeds onderweg en sodra dit gefinaliseer is, sal die departement voortgaan met die relevante en gepaste korrektiewe maatre&euml;ls. Die uitslag sal dan ook aan Snyders se familie bekendgemaak word,&rdquo; s&ecirc; sy. Verple&euml;r s&ecirc; glo sy&rsquo;s dronk en weier om te help &lsquo;&lsquo;