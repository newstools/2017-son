OP DIE jeugdige ouderdom van 25 jaar is hy &rsquo;n teatermaker in eie reg! Laas jaar het Jason Jacobs, boorling van Kharkams naby Garies, gehore laat regop sit met sy eenmanstuk Stofrooi. Hy het die Cape Town Fringe Fresh Creative-toekenning vir di&eacute; teaterstuk ontvang.Jacobs, wat ook &rsquo;n gepubliseerde digter is, het theatre making aan die Universiteit van Kaapstad geswot en is laas jaar as die wenner van die Theatre Arts Admin Collective-beurs vir jong ontluikende regisseurs aangewys. Hy het ook sy honneursgraad in drama verwerf.Jacobs is die stigter en kreatiewe hoof van die produksiehuis Kleisand Produc&shy;tions.Hy verduidelik: &ldquo;Ons fokus op genesing deur stories te vertel.&rdquo;Jacobs het ook wonderlike nuus aan Son op Sondag meegedeel.Sonlanders kan drie van sy produksies wat hy geskryf en direct het, vanjaar by die Klein Karoo Nasionale Kunstefees in Oudtshoorn beleef.&ldquo;Vanjaar is ek Kunste Onbeperk se Nuwe Stem, met drie van my produksies &ndash; In wag Van, Kalahari-swaan en Stofrooi.&rdquo;Di&eacute; jong teatermaker pak so &rsquo;n bietjie uit oor waaroor In wag Van en Stofrooi handel.&ldquo;In die stuk In wag Van sterf &rsquo;n vrou se seun op onverklaarbare wyse en sy word vervreem van die res van die dorpenaars. &ldquo;Sy rou oor haar seun &eacute;n omdat sy haar vertroue in haar gemeenskap verloor het. &ldquo;Hulle glo dat die maan elke keer &rsquo;n kind moet insluk om vol te word.&rdquo;En in die solovertoning Stofrooi word die kwellende onbekende ruimte van &rsquo;n mense se voor&shy;vaders asook die hedendaagse werklikhede van skool- en bende-ontgroening ondersoek.&ldquo;Stofrooi vertel die storie van &rsquo;n seun wat van sy bloedlyn ontvlug na &rsquo;n toekoms gevul met meer belofte, hoop en betekenis. Soos hy worstel om homself te bewys weg van &rsquo;n kultuur en erfenis wat geen toekoms het nie, veg di&eacute; twee w&ecirc;relde om sy lyf oor te neem.&rdquo;En die goeie nuus rol net in vir die jong teatermaker. Jacobs, wat laas jaar benoem is vir die Rosalie van der Gucht-prys vir New Directors by die Fleur du Cap-teatertoekennings, sal ook vanjaar te sien wees by die Woordfees in Stellenbosch.Julle kan net n&oacute;g groter dinge van di&eacute; teatermaker verwag.