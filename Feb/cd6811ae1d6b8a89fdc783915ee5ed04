Vroulief van Grabouw skryf per e-pos: Son, ja, &rsquo;n mens weet mos die arme mans dink eers met daai klein verstandjie voordat hulle met die werklike grys stof tussen hul ore kan dink.Dit herinner my aan &rsquo;n staaltjie van so paar jaar gelede. Ek het gehoor van die sakevrou wat vreeslik graag met &rsquo;n sekere besigheid &rsquo;n groot kontrak wou sluit. Op die paneel van besluitnemers wat haar die besigheid kon toeken het net &rsquo;n klomp mans gesit. Nou die probleem is dat die betrokke vrou self nie so heel mooi is nie. Toe kry sy &rsquo;n aanvallige vriendin van haar wat sy baie sexy laat aantrek het, met so een knopie te min wat vasgemaak is op die boesem. Sy vat haar toe saam na die vergadering oor die besigheid. En siedaar, sy kry die kontrak! N&aacute; die tyd het sy vertel dat sy haar mond kurkdroog gepraat het oor sake, maar daai paneel van mans se o&euml; was net vasgenael op haar vriendin se bates. Wys jou net! So, ja, ek glo die statistiek wat julle gepubliseer het.