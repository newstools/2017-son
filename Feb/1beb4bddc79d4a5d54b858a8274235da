&rsquo;N TIENER-TERROR van die Kaapse Vlakte is di&eacute; week skuldig bevind aan die moord op &rsquo;n vyandige bendelid en vier aanklagte van poging tot moord nadat hy op vier polisiebeamptes geskiet het.Die 15-jarige van Epping Forest in Elsiesrivier is Donderdag in die Parow-streekhof, wat by die Bell&shy;ville-handelshof gesetel is, op &aacute;l ses aanklagte teen hom skuldig bevind. Hy is ook skuldig bevind aan die onwettige besit van &rsquo;n vuurwapen.Hy was 14 toe hy die misdade gepleeg het. Die hof het gelas dat Son op Sondag sy naam nie mag noem nie.Die kind, wat &rsquo;n lid van die Firm-bende is, is skuldig aan &rsquo;n klag van moord nadat hy op 15 November 2015 &rsquo;n lid van die Terrible Josters, ene Tiemor, doodgeskiet het.Dae later, toe die polisie na hom soek, het hy op die vier polisiebeamptes geskiet.Die seun, wat in November 16 jaar oud word, gaan op 13 Maart sy straf van landdros Constance Nziweni kry.Sy prokureur se verweer was deurgaans dat hy &rsquo;n minderjarige is en nie ten volle geweet het wat hy doen nie.Nziweni het egter Donderdagmiddag in haar uitspraak ges&ecirc; die seun het ten volle geweet wat hy gedoen het. &ldquo;Sy dinkproses en begrip van die w&ecirc;reld was reeds ontwikkel. Hy het insig gehad dat wat hy gedoen het verkeerd was.&rdquo;Sy het bevind hy het geweet hy skiet op &ldquo;beamptes wat die gemeenskap moet beskerm&rdquo;.Nziweni het ges&ecirc; hy het weggehardloop nadat hy op die polisiebeamptes geskiet het.&ldquo;Hy het nie weggehardloop oor hy bang was nie. Hy het gehardloop oor hy nie straf wou kry vir sy verkeerde dade nie.&rdquo;Sy het bygevoeg hy was &ldquo;vertroud&rdquo; met die vuurwapen.&ldquo;Die polisie het gesukkel om sy vuurwapen se magasyn te verwyder, maar hy het dit maklik verwyder.&ldquo;Dit wys net hoe vertroud en kundig hy met &rsquo;n vuurwapen was.&rdquo;Sy het ges&ecirc; hy het ses skote op die polisiebeamptes gevuur en twee skote op Tiemor.Nziweni het ges&ecirc; nadat die kind op die beamptes geskiet het, het hy die vuurwapen weggegooi.&ldquo;Hy wou ontslae raak van die inkriminerende bewyse teen hom om straf te vermy. Dit wys daarop dat hy in staat is tot komplekse denke.&ldquo;Hy het gemik na die oorledene se bors. Hy was genadeloos. Hy het geweet wat reg en verkeerd is.&rdquo; Sy het ges&ecirc; die moord is beplan.&ldquo;Hy was vasbeslote en gefokus en vinnig met sy uitvoering.&rdquo;Die seun het vroe&euml;r eers getuig &rsquo;n ouer man in die bende het hom gedwing om Tiemor te skiet, maar het later sy storie verander en ges&ecirc; niemand het hom gedwing nie.Die seun se tante, wat die uitspraak bygewoon het, het aan Son op Sondag ges&ecirc; hulle &ldquo;voel nie lekker&rdquo; oor die uitspraak nie.Sy het vertel die seun het nooit regtig &rsquo;n kans in die lewe gehad nie. &ldquo;Sy ma is weg en bly by haar outjie in Johannesburg en sy pa is nie in sy lewe nie.&rdquo;Sy het ges&ecirc; hy het grootgeword by sy ouma, wat maande voor die skietvoorvalle oorlede is.Die tante het bygevoeg dat die kind altyd net dagga gerook het.