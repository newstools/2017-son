BINGCHANG Liao (24) en Jiawei Yang (27), die berugte Chinese twee wat onlangs in hegtenis geneem is toe hulle &rsquo;n rugsak met stukke renosterhoring, ivoor en paspoorte by &rsquo;n Houtbaaise restaurant vergeet het, het Donderdag weer hul verskyning in die Wynberg-landdroshof gemaak.Die twee is skuldig bevind vir die onwettige besit van renosterhoring en ivoor. Hulle het &rsquo;n vonnis van vyf jaar opgeskorte tronkstraf ontvang en moet &rsquo;n boete van R35 000 elk betaal.Die helfte van die boete gaan na &rsquo;n natuurbewaringsorganisasie. Die hof het bevind dat die twee ongewenste mense is en nie welkom in die land is nie. Hulle is beveel om die land onmiddellik te verlaat.