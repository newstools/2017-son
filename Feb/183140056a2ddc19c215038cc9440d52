TWEE klein bokse vol handboeke.Dis &aacute;l wat &rsquo;n laerskool in die Baaise noordelike gebiede tot dusver van die Oos-Kaapse onderwysdepartement (Okod) ontvang het.En d&iacute;t, al is die 2017-skooljaar reeds meer as &rsquo;n maand oud.Volgens Richard Draai, sekretaris van die Northern Areas Education Forum (Naef), is dit die Laerskool Rufane Donkin wat so deurloop.Hy s&ecirc; die inhoud van die bokse was: wiskundehandboeke vir gr. 4 en gr. 6, tegnologiehandboeke vir gr. 7 en English Higher Language-handboeke vir gr. 4. Die Laerskool Parkside trek ook swaar en het net 25% van sy handboeke en geen skryfbehoeftes van die Okod ontvang nie.&ldquo;Die situasie by Parkside is eintlik &rsquo;n grap, want die departement het reeds gevra hoeveel skryfbehoeftepakkies vir 2018 benodig word.&ldquo;Dit terwyl die skryfbehoeftes vir 2017 nog nie eens afgelaai is nie,&rdquo; vertel Draai.Ander laerskole wat met handboeke sukkel, is: Fontein (86%), Republiek (41%), Kroneberg (44%), Booysenpark (29%) en Bethvale (40%).Volgens Draai het die Laerskool Gelvan&shy;dale nog geen skryfbehoeftes ontvang nie, terwyl die Laerskool Gelvan Park 85% van sy skryfbehoeftes gekry het.Son het vandeesweek berig die Laerskool Astra het net 29% en die Laerskool Sanctor net 20% van hul handboeke ontvang.Nuwe handboeke ter waarde van ongeveer R50 000 is glo ook nog aan die Laerskool Cedarberg verskuldig.&ldquo;Ouers van kinders van die Ho&euml;rskool Chapman het my ook gekontak oor die nie-aflewering van werkboeke by die skool.&ldquo;Hulle is baie omgekrap omdat hulle self die werkboeke moet koop en baie arm en werkloos is,&rdquo; aldus Draai.Eerw. Xolani Tengo, adjunkvoorsitter van die PE-onderwysdistriksforum, s&ecirc; die regeringstoorkamer in Struandale, waar boeke afgelewer word, is leeg.Hy het vroe&euml;r ges&ecirc; 35% van handboeke moet nog aan die distrik gelewer word.Tengo meen niks is al gedoen om die statistiek te verander nie.Mali Mtima, &rsquo;n departementele woordvoerder, het vroe&euml;r ges&ecirc; die aflewering van handboeke is bespoedig en is &rsquo;n aaneenlopende proses.Hy het voorheen benadruk skole met enige probleme moet dit by distrikskantore gaan aanmeld.