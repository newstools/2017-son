DREIGBRIEWE en moontlike kriminele klagte, siviele sake en demoon-aanvalle skeur &rsquo;n Oos-Kaapse kerk, wat meer as 200 jaar oud is, uitmekaar.Dinge gaan deesdae rof by die Parsonage Street United Congre&shy;gational Church (UCCSA) in Graaff-Reinet.Dis die oudste UCCSA-gemeente in die land en is 216 jaar gelede in 1801 op die been gebring.Johnny Swartz is een van 32 lidmate wat deur die kerk geskors is. Hulle is ontevrede met die leraar, Franz Booysen, asook die samestelling van die kerkraad en die diakens.Swartz s&ecirc; die predikant het lank geweier om met &rsquo;n &ldquo;Concerned Group&rdquo; wat gestig is, te vergader.Hy meen die grondwet van die kerk word nie nagekom nie en daar is nie deursigtigheid in die kerk se finansies en ander besluite nie.Swartz s&ecirc; daar is diakens en ander leiers wat hulself aan drankmisbruik, dobbel, owerspel en &rsquo;n hoerery skuldig maak.Swartz s&ecirc; die predikant het uiteindelik ingestem dat vyf lede van die groep met lede van die kerkraad ontmoet, maar die groep wou egter met die hele kerkraad vergader.Die &ldquo;Concerned Group&rdquo; het aangedui hy het Vrydag regsraad &shy;ingewin.Booysen skets egter &rsquo;n heel ander prent van die donker tyd wat die kerk beleef.Volgens hom het hy &rsquo;n naamlose brief ontvang waarin hy gedreig is dat demone op hom losgelaat is en dat die &ldquo;demone wat hom beset het&rdquo; hom moet beskerm.Sy dogter het ook &rsquo;n naamlose dreigbrief by haar skool ontvang.Booysen het bevestig hy gaan strafregtelike en siviele klagte teen die mense wat verantwoordelik is, aanhangig maak en was Vrydag reeds by die polisie.Die briewe word nou glo na &rsquo;n polisielaboratorium gestuur om toetse te ondergaan.Volgens hom is die kerk ook aangeraai om &rsquo;n interdik teen Swartz en kie te verkry. Die &ldquo;Concerned Group&rdquo; het volgens Booysen verlede jaar elke kerkvergadering ontwrig en het nie belanggestel in enige pogings tot versoening nie.Die groep wys ook glo geen respek teenoor die kerkraad en die gemeente nie en oortree die kerk se gedragskode.Hy s&ecirc; Swartz was ook betrokke by &rsquo;n smeerveldtog teen hom.Dit toe &rsquo;n brief, waarin &ldquo;allerhande onwaar aantygings&rdquo; teen hom gemaak is, in die dorp versprei is.Swartz ontken dat sy groep enige dreigbriewe geskryf het, maar voeg by die brief wat in die dorp versprei is, is wel hul werk.Dit was glo nie &rsquo;n smeerveldtog nie, maar volgens hom die enigste manier om hul boodskap aan die gemeenskap oor te dra.Die Karoo-streek van die UCCSA se sinode het as voorsitter opgetree toe Swartz en die 31 ander gemeentelede geskors is.Chester Matthews, voorsitter van die Karoostreek, s&ecirc; hy was nog op terugvoer van die sinode en kan dus geen kommentaar lewer nie.