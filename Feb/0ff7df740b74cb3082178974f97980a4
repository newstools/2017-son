ROBERTSON. &ndash; Die Van Zylstraat-sportterrein lyk soos die hond se gat.Alle geriewe is geplunder.Kabeldiefstal het die sportterrein nou as &rsquo;n le&euml; dop gelaat. Selfs die spreiligte se kabels is skoonveld.Inwoners wat naby die terrein woon, beweer dis tikkoppe wat alles so afbreek.Atletiekbyeenkomste en rugbywedstryde moet nou noodgedwonge op die dorp se sportveld plaasvind.Selfs die kleedkamers is net le&euml; murasies.Die kragbokse se drade is gesteel en die toiletpotte en koperpype is weggedra.Ds. Malcolm Abrahams, wat ook die polisieforum se voorsitter is, het sy kommer daaroor uitgespreek.Abrahams het ges&ecirc;: &ldquo;Dis absoluut onaanvaarbaar dat di&eacute; eens gesiene sportveld so agteruitgaan.&ldquo;Die gemeenskap moet saamstaan en toesien dat hul geriewe nie deur booswigte geplunder word nie.&ldquo;Ek staan bankvas agter die polisie en vra die gemeenskap om na vore te kom en die skuldiges uit te wys.&rdquo;Matthew Sheldon, &rsquo;n munisipale woordvoerder, het by navraag ges&ecirc; dat vandalisme by die geriewe van die Van Zylstraat-sportterrein voorgekom het.Sheldon het bygevoeg: &ldquo;Die munisipaliteit is nou in &rsquo;n proses om die beplanning te doen vir herstelwerk.&rdquo;