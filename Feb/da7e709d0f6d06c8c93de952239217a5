DIE Oos-Kaapse departement van samewerkende regering en tradisionele sake het &rsquo;n goeie verhouding met die Nelson Mandelabaai-burgemeesterskantoor.So het Mamnkeli Ngam, &rsquo;n departementele woordvoerder, gister ges&ecirc;.Fikile Xasa, LUR gemoeid met di&eacute; departement, het onlangs &rsquo;n storm laat losbars toe hy geweier het om die aanstelling van Johann Mettler, stadsbestuurder, goed te keur.Volgens Ngam dring die LUR daarop aan dat die pos weer geadverteer word aangesien die samestelling van die aanstellingspaneel nie korrek was nie.Ngam verduidelik die paneel het grootliks uit raadslede bestaan en dit is strydig met die voorvereistes in die Wet op Munisipale Strukture.Hy het bygevoeg die burgemeester, Athol Trollip, is bewus daarvan.Ngam s&ecirc; Mettler is daarop geregtig om weer om die pos aansoek te doen.&ldquo;Ons werk saam met die burgemeester, want dit is die departement se doelwit om alle munisipaliteite optimaal te laat funksioneer,&rdquo; het Ngam bygevoeg.Xasa se weiering om Mettler se aanstelling goed te keur, het Donderdag tot die uitstel van &rsquo;n spesiale raadsvergadering gelei.Die UDM, &rsquo;n koalisievennoot van die regerende DA in die Metro, het geweier om die vergadering by te woon as Mettler nie ontslaan word nie.Nasionale leiers van die DA en UDM het gisteraand vergader om die twis te probeer oplos.Die Metro het reeds bevestig dat hy die pos nie weer sal adverteer nie en dat alle vereistes van die tersaaklike wetgewing na sy mening nagekom is.