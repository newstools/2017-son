&rsquo;N GEBROKE ma van Chatty 12 wat haar kind sowat ses jaar gelede in &rsquo;n verdrinking verloor het, het haar hart uitgepraat oor hoe die Laerskool Alfonso Arries haar kind se naam deur die modder sleep. Belinda Arries (37) beskryf die jare sonder haar seuntjie Alfonso as hel.Om alles te kroon, is le&euml; beloftes aan die familie gemaak oor &rsquo;n huis.Ses jaar later gaan dit broekskeur met die Arries-gesin en hulle weet nie meer watter kant toe nie. Alfonso Arries (toe 3) het sowat ses jaar terug in &rsquo;n oop gat in die straat verdrink.Die owerhede het belowe dat die eerste skool in daai nuwe area die kindjie se naam sal h&ecirc;. &rsquo;n Paar jaar daarna is die Laerskool Alfonso Arries gebou. &ldquo;My dogter doen nou graad een by die skool en ek weet nie wat daar aangaan nie.&ldquo;Alles is deurmekaar en die skool se hekke bly toe.&rdquo;Die ma voel dat die skool nie haar kind se legacy reg dra nie. Belinda se sewejarige dogter, Nadia, sit steeds by die huis weens &rsquo;n krisis by die skool.&ldquo;Ons kan nie vir Nadia daar uithaal nie. Dis die enigste skool hier en ons sit sonder geld.&rdquo;Die laerskool is reeds die afgelope twee weke gesluit. D&iacute;t deur woedende ouers op &rsquo;n waglys wat plek soek vir hul kinders.Alfred Oliphant, die ma se boy&shy;friend, vertel hoe Alfonso se saak net doodgedruk is.&ldquo;Die polisiebeampte het vir ons ges&ecirc; die saak is nou klaar, maar niemand het eens in die hof verskyn nie,&rdquo; vertel Oliphant. &ldquo;Daardie dag toe hy verdrink het, was daar geen waarskuwing-tape rondom die gat nie.&rdquo;Oliphant voeg by hulle blameer die mense wat daai gat gegrawe het. Intussen vertel Belinda hoe die voormalige burgemeester van die Metro, Zanoxolo Wayile, beloftes gemaak het oor &rsquo;n huis vir hulle. &ldquo;Nadat hulle vir Alfonso se begrafnis betaal het, het hulle belowe om &rsquo;n RDP-huis vir ons te kry.&rdquo;Belinda s&ecirc; hulle wag n&oacute;&uacute; nog vir die beloofde huis. Om dinge erger te maak, sukkel die ma sonder &rsquo;n ID-boek. &ldquo;Ek het nooit &rsquo;n ID gehad nie en my geboortesertifikaat het uitgebrand.&ldquo;Die departement van binnelandse sake kry ook glad nie vir my op hulle sisteem nie,&rdquo; s&ecirc; sy.Belinda en Alfred is albei werkloos en sy kry ook geen Sassa-gelde nie. Teen druktyd het Mthubanzi Mniki, munisipale woordvoerder, die navrae ontvang en belowe om verdere ondersoek oor die huisbeloftes wat glo aan die gesin gemaak is in te stel.