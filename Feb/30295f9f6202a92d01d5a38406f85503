DIE stof van die dood van Carol Davids, ma van die sexy juffrou Melanie, en Carol se berk, Neville Baron, in &rsquo;n afgebrande woonstel wil net nie tot ruste kom nie.Melanie en Neville, die getroude departementshoof van die Laerskool Skulpies in Mosselbaai, het eers &rsquo;n verhouding gehad voordat Carol hom by haar dogter afgevry het. Melanie het verneder gevoel. Toe word dit rugbaar dat die polisie die saak ondersoek omdat hulle nie meer dink die brand is deur &rsquo;n kortsluiting veroorsaak nie. Die rusbank-speurders het omtrent oortyd gewerk toe hulle hoor die ongeluk word as &rsquo;n saak van strafbare manslag beskou. En natuurlik was Melanie, volgens hulle, suspect number one!Lees nou die slotgedeelte van KEITH MEYER se kortverhaal Die Motief. TWEE dae nadat die ondersoek begin het, word Melanie in &rsquo;n neurokliniek opgeneem nadat sy &rsquo;n nervous breakdown gehad het.&ldquo;Skuldgevoel, s&ecirc; ek jou,&rdquo; laat hoor die skool se loslip-sekkie. &ldquo;Kan mos nie &rsquo;n getroude vrou se man uitgelos het nie. &ldquo;En net so by the way, dis goed so vir daai Carol ook. &ldquo;Sy het mos geweet haar dogter jol met &rsquo;n getroude man en toe staan en doen sy dieselfde. &ldquo;Wat van die arme Nina, Neville se gebroke weduwee? Gee niemand dan vir haar om nie? &ldquo;Die vrou is in sak en as, hoewel sy en Neville nie meer op speaking terms was nie. &ldquo;En wat van hul enigste seun, Garfield? Die jong man se girlfriend wil ook nou niks meer met hom te doen h&ecirc; nadat die skande oor die Baron-familie losgebars het nie!&rdquo;Die twee begrafnisse word op twee verskillende dae gehou. En, mens, is daardie twee begrafnisse nie goed bygewoon deur die kusdorpie se mense nie!Was dit uit simpatie of uit blote nuuskierigheid? &ldquo;Ek s&ecirc; jou, die moordenaar staan op hierdie begrafnisse. Met &rsquo;n sonbril en &aacute;l, want dis mos mode om sonbrille na begrafnisse te dra. En mind you, dan sal die vark nog staan en huil asof trane nooit opdroog nie! &ldquo;Maar glo vir my, hier gaan nog groot dinge gebeur. Daar is net te veel los drade wat hier rondhang. &ldquo;Maar dit sal Salomo se wysheid en Job se geduld kos om hier &rsquo;n moordenaar aan te keer,&rdquo; meen &rsquo;n familielid van Carol.Melanie het special leave by die kliniek gekry om die funerals by te woon. Sy is in twee geskeur en die skindertonge hou steeds die vure van twyfel aan die brand. En daar voor die honderde begrafnisgangers het sy op albei begrafnisse gesweer dat sy die moordenaar of moordenaars sal opspoor.&ldquo;Rookskerm. Ek s&ecirc; daai is haar spaza om die attention van haar af te trek en die detectives op &rsquo;n dwaalspoor te lei.&ldquo;Dan gaan hulle mos op ander plekke konsentreer,&rdquo; weet John, neef van Neville, te vertelle.Die Maandag n&aacute; die begrafnisse hou kapt. Connor September &rsquo;n dringende meeting met sy management team. Hy s&ecirc; ernstig: &ldquo;Ons reputasie is op die spel. &ldquo;Twee families treur en hulle verwag dat ons &rsquo;n verdagte moet aankeer.&ldquo;Manne, dis nie net koppe bymekaarsit nie. Tussen ons het ons dekades se speurvernuf. Kom ons span dit in. &ldquo;Alle moontlike leidrade moet opgevolg word. Almal is verdagtes. &ldquo;Ons dig en sif totdat ons die regte een uitge-fork het. &ldquo;Elkeen gaan in sy eie koers, maar Donderdag moet ons iets konkreets h&ecirc;. &ldquo;Vrydagoggend moet ek &rsquo;n perskonferensie hou en die mense inlig. &ldquo;Skouer aan die wiel, manne! Ek maak staat op julle ...&rdquo;September spring self aan die werk. Met hom op die job begin sekere van die moontlike verdagtes reeds aan alibi&rsquo;s dink.Melanie is die eerste persoon wat &rsquo;n besoek van die speurders kry.Sy is openlik en vertel hulle alles. Ook dat sy dalk vir Neville sou vermoor het, maar beslis nie haar ma nie.Die speurders glo haar en sy word uitgeskakel.Kapt. September gooi &rsquo;n draai by die posh huis van die Barons. Nina en Garfield was juis besig om te lees. Die hartseer het steeds duidelik op hul gesigte gesit. &ldquo;Ek weet nie meer nie. Ek is teleurgesteld in wat Neville gedoen het, maar hy bly Garfield se pa. &ldquo;Laat die dooies rus, maar daai vrou, Carol, het gekry wat sy verdien het. Sy het my man verlei en ons huis in skande gedompel.&ldquo;Ek glo daai klimeid met wie Neville eers gejol het, het wraak geneem en hul flat aan die brand gesteek, &ldquo; vertel Nina vir kapt. September.Garfield praat nie &rsquo;n woord nie, maar verbreek later die stilte: &ldquo;Ek dink ook dis Melanie. &ldquo;Net sy het &rsquo;n rede gehad om hulle uit te haal. Arresteer haar, want my alibi is waterdig. &ldquo;Ek en my ma was die aand van die moorde in die Oos-Kaap by familie.&rdquo;September is effens dronkgeslaan, maar iets pla die ervare cop.Dis terug na die drawing board. Ken Garfield en Melanie mekaar? wonder hy. En as hulle mekaar dalk ken, het hulle nie &rsquo;n gemeenskaplike rede gehad om Neville en Carol uit te haal nie?Kapt. September bring albei in stasie toe. En die dorp gons weer.&ldquo;Daar het julle dit! September vattie k*kkie. As hy mense inbring cop shop toe, dan moet jy weet dis tickets vir daai mense. &ldquo;Ek hoop hulle hang sommer die boggers! &rsquo;n Mens neem nie die gereg in eie hande nie!&rdquo;Kapt. September onderwerp Melanie en Garfield aan heavy ondervraging. Dis s&oacute; erg dat Melanie dreig om haar dokter by die neurokliniek te bel. Garfield speel die onskuld self.Toe lui kapt. September se selfoon. Dis &rsquo;n vrou se stem. Melanie en Garfield kan die stem hoor. Dis duidelik Nina, Garfield se ma, se stem.&ldquo;Kaptein, terwyl julle nou daar besig was, het ek op Garfield se foon gekrap. &ldquo;Ek het op &rsquo;n inbox afgekom wat Melanie vir Garfield gestuur het.&ldquo;My senuwees is nou rou geskaaf. My maag werk. Maar ons moet nou eerlik wees met mekaar. &ldquo;Die was &rsquo;n dubbele moord wat goed beplan was. &ldquo;Garfield en Melanie ken mekaar nogal lank. &ldquo;Die aand van die moorde het Garfield vinnig uit die Oos-Kaap gery en Melanie kom help om Neville en Carol dood te maak.&ldquo;Toe steek hulle die plek aan die brand &ndash; wat dit laat lyk het na &rsquo;n kortsluiting. U kan maar die foon kom haal ...&rdquo;Wat dink jy van hierdie storie? Enige voorstelle? SMS na 32369