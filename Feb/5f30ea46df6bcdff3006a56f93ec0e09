LIEFDE en die samesmelting van kulture was die saadjie wat gelei het tot die Lady &shy;Africa-boetiek in Den Haag, Nederland.Irene Hin se pa is &rsquo;n Nederlander wat in Ghana as sendeling-&shy;priester gewerk het toe hy haar ma ontmoet.Toe Irene twee jaar oud was, het hulle Nederland toe getrek waar sy vandag haar winkel bedryf.Sy is later terug na Ghana om as grimeerkunstenaar vir &rsquo;n projek ten bate van gestremde kinders te werk. Toe kry die saadjie nog water.&ldquo;Ek het gesit en kyk na die ma&rsquo;s &ndash; wat weens hul kinders outcasts in die gemeenskap is &ndash; en ek het soveel kleur, krag, trots en sterk African vroue gesien,&rdquo; vertel sy oor di&eacute; ervaring.Hin, wat &rsquo;n borskanker-survivor is en op daardie tydstip deur &rsquo;n egskeiding gegaan het, was &ldquo;down in luck&rdquo;.Sy s&ecirc;: &ldquo;Ek is op die boude geskop deur my moederland. En aanges&ecirc;: &lsquo;Jy&rsquo;s &rsquo;n kind van Afrika, jy&rsquo;s &rsquo;n survivor.&rsquo; &rdquo;Met haar &shy;boetiek en labels wil sy die Nederlanders wys kleur en prints kan vir almal wees &ndash; jy moet net &rsquo;n bietjie uit jou gemaksone beweeg. Dis egter nie &aacute;l wat sy met haar winkel en label, Lady Africa, wil bereik nie.Hin s&ecirc;: &ldquo;Ek wil die twee vastelande verbind en &rsquo;n platform vir &shy;Afrika-labels hier skep. &ldquo;Ek wil die Nederlanders wys di&eacute; labels kan meeding met Europese en internasionale brands en dat die kwaliteit van die goedere goed is.&rdquo; Van waar die naam?&ldquo;Ek wou nie in daai hele Mama Africa-ding gaan nie, want dis altyd die geval. Daar is niks fout met Mama Afrika nie, maar ek wou &rsquo;n trappie ho&euml;r gaan,&rdquo; s&ecirc; Hin.Watter tipe klere of ontwerper-labels is in die winkel?&ldquo;Die meeste van die brands is van Suid-Afrika. Ek was al &rsquo;n paar keer daar en het hul professionaliteit gesien. Die kwaliteit van SA brands is goed en baie Nederlanders reis ook na Suid-Afrika. &ldquo;Di&eacute; brands sluit in Babatunde, Tart, MaXhosa by Laduma, SIES! Isabelle, Bibi Rouge en Missibaba. &ldquo;Dan is daar wat ons noem die Joburg Glam. Ons gaan na markte (in rural areas) en ons koop dan die artisan-items daar aan. Ons koop altyd van vroue. Ons het ook ons eie label &ndash; Lady Africa.&rdquo;Hoe besluit jy op ontwerpers?&ldquo;Ek leef op sosiale media en soek African brands waarmee ek kan connect. As hulle nie antwoord nie, weet ek hulle is nie gereed nie.&ldquo;Ek het ook agente in Kaapstad en Johannesburg om my op hoogte te hou.&rdquo;Wie is jou klante?&ldquo; &rsquo;n Geweldige groot groep wat deur Afrika aangeraak is. &Oacute;f hulle was al daar &oacute;f hulle het &rsquo;n verbintenis met die vasteland. &ldquo;African ontwerpers het &rsquo;n aanvoeling vir body shapes. Baie van my klante hou ook van hoe die klere hul vorm komplimenteer.&rdquo;Wat is jou drome vir Lady Africa?&ldquo;Ons werk daaraan om &rsquo;n brand te h&ecirc; wat in Afrika vervaardig word.&ldquo;Ek sal ook daarvan hou as ons werkswinkels in Suid-Afrika of Wes-Afrika kan h&ecirc; waar vroue kan inkom vir training en leer hoe om &rsquo;n besigheid te bedryf. Ek wil vroue bemagtig.&rdquo;Hoogtepunte vir die winkel?&ldquo;Die koningin van Nederland was al in die winkel. Sy het ges&ecirc; sy is mal oor die winkel en het al so baie keer na die winkelvenster gekyk. &ldquo;Vir my was dit die grootste kompliment om erkenning van die koningin te kry. Sy het die skirt na &rsquo;n amptelike werksprojek gedra en daarna het haar foto op royalty blogs en in tydskrifte verskyn.&ldquo;Mense het met die foto by die winkel ingekom vir die skirt. Dit het uitverkoop en ons moes terug gaan na Vlisco (die Nederlandse maatskappy wat die African print- materiaal vervaardig) om te vra dat hulle dit weer maak.&rdquo;