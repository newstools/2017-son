MY VRIEND, jy sal nooit weet hoe moeilik dit gaan wees om vorentoe van jou in die verlede tyd te praat nie.Alles voel steeds soos &rsquo;n nare droom &ndash; byna te erg om waar te wees. Ek sukkel steeds om oor die skok te kom.Toe ek die tyding ontvang, het ek begin bewe soos iemand wat koud kry; my selfoon het uit my hand geval en ek het net stip voor my uitgestaar.Hoe kan so iets moontlik wees? het ek gewonder.Op die oog af was jy die gesondste mens wat ek geken het: Jy was nie &rsquo;n roker of drinker nie. Jy was ook &rsquo;n mense-mens wat uit jou pad gegaan het vir ander.Wie sou kon raai jy ly aan &rsquo;n terminale siekte?Jy het verkies om dit stil te hou, om niemand daarvan te vertel nie. Daarvoor respekteer ek jou, want jy het seker maar jou redes gehad.Wie weet, as ek miskien vooraf geweet het, sou die pyn nie so erg gewees het nie; dan kon ek my minstens voorberei het.Maar is &rsquo;n mens ooit gereed vir so iets?Wat ek die beste onthou, is die karaoke sundowners op &rsquo;n Vrydag&shy;middag by &shy;Planet in Goodwood.As &rsquo;n DJ was jy uniek: Jy het my dikwels laat lag en my baie &rsquo;n song laat sing wat ek nie geglo het ek kon nie.En sal ek ooit daai aand vergeet toe ek die kompetisie met &ldquo;The Call&rdquo; van die Backstreet Boys gewen het?Dis nadat jy voorgestel het ek moet my hemp uittrek om die crowd te entertain. (Ek het intussen &rsquo;n bierpens gekry, maar destyds was dit vet pret.)Die lirieke van daai song maal steeds deur my kop: &ldquo;Let me tell you the story about the call that changed my destiny ...&rdquo;Die nuus van jou dood het my geruk.Van jou regulars het &rsquo;n paar dae later by Planet byeengekom om oor die ou dae te gesels.Nie ek nie; ek wou op my eie treur, my trane in stilte stort.Die wete dat kanker nie eens &rsquo;n gesinsman soos jy in vrede kan laat nie, laat trek my keel steeds op &rsquo;n knop.Ek wou so graag sien hoe jy op 70 of 80 ons steeds op jou musiek laat sing of dans, maar nee, jy is kort voor jou 46ste ontbied.Dit maak seer wanneer ek besef ek sal jou stem en jou lag nooit weer hoor nie. Hoe kyk &rsquo;n mens nou vorentoe?Riedewaan Beck (of Rudy, soos ons jou geken het), mag jou kosbare siel in vrede rus.Dit was &rsquo;n plesier om jou te geken het.