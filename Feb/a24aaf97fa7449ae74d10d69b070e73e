DIE moordbeskuldigde Henri van Breda (21) het Vrydag weer &rsquo;n verskyning in die Kaapse hooggeregshof gemaak.Henri het op aanklagte van die moord op sy ouers, Martin (54) en Teresa (55), en Rudi (22), sy broer, verskyn.Hulle is op 27 Januarie 2015 in die vroe&euml; oggendure in hul woning op die De Zalze-gholflandgoed in Stellenbosch vermoor.Henri word ook van die poging tot moord op sy suster, Marli, aangekla. Marli het die aanval oorleef en breinskade opgedoen.Henri het hom &rsquo;n hele paar maande later oorgegee.Adv. Pieter Botha, Henri se regsverteenwoordiger, het aan regter Elize Steyn ges&ecirc; hulle is opgehou omdat afskrifte van forensiese dokumente nie eers aan hulle beskikbaar gestel is nie.Hy het ook ges&ecirc; die staat en die verdediging het ooreengekom dat &rsquo;n DNS-kenner gekry moet word om die hof by te staan.&ldquo;Ons het ooreengekom en volgens die wet moet afskrifte van die dokumente aan die verdediging beskikbaar gestel word,&rdquo; het Susan Galloway, wat namens die staat optree, aan die hof ges&ecirc;.Henri, wat op borgtog van R100 000 uit is, het in &rsquo;n donkerblou pak en met uitgegroeide hare doodstil in die beskuldigdebank gestaan.Daar was &rsquo;n groot mediateenwoordigheid in hof 3, waar Henri verskyn het. Die saak is tot 27 Maart uitgestel.