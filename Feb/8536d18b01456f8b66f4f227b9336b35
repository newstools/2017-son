DIE huis was gehul in vlamme wat byna alles verteer het.Tussen die roet en as deur het daar egter &rsquo;n wonderwerk gebeur &ndash; hul Koran het ongeskonde uit die vlammehel gekom.Ilhaam Bassadien (30) van Manenberg is hartseer oor als wat haar familie in die brand verloor het.Sy glo dis die Koran, wat saam met hulle in die slaapkamer was waar die brand ontstaan het, wat hul lewe gered het.&ldquo;Die Koran wys my regtig dat Allah altyd daar is. &ldquo;Hy wou ons wys dat ongeag wat ons deurmaak, hy steeds met ons is. Ek het nou &rsquo;n hernude gevoel van geloof. &ldquo;Ek is net dankbaar dat ons almal lewe, want dit kon erger gewees het,&rdquo; vertel Bassadien. Sy s&ecirc; die brand het hulle uit die bloute oorval. &ldquo;Dit was net voor 15:00. Ek werk nagskof. So, ek het net opgestaan om toilet toe te gaan. &ldquo;In die toilet het ek geruik iets ruik nie reg nie. Toe sien ek rook.&ldquo;Toe ek by my kamer kyk, toe sien ek daar hoe die rook van die dak af kom. &ldquo;My eerste gedagte was vir my seun. Ek het vir hom geskree, maar toe kom hy en my ma agter vanuit my ma se plek. &ldquo;Toe hardloop ons almal agter uit na die pad toe. &ldquo;Ons het net buite gekom, toe versprei daai brand s&oacute; vinnig dat alles net begin brand het. Dit was so scary,&rdquo; s&ecirc; Bassadien. Sy vertel haar man en hul vier&shy;jarige dogtertjie was gelukkig nie by die huis nie. Hierdie was hul eerste huis nadat hulle getroud is. Hulle woon al agt jaar in die huis. Noudat dit afgebrand het, bly die gesin agter in die buitekamer saam met Bassadien se ma, Elaine Basson. &ldquo; &rsquo;n Mens verstaan nie wat dit is om so iets deur te maak totdat jy self daardeur gaan nie,&rdquo; s&ecirc; sy.&Aacute;l hul goed wat hulle oor die jare bymekaar gemaak het en waarvoor hulle geswoeg het, is verlore. Sy s&ecirc; die grootste les wat sy geleer het, is: &ldquo;Vandag kan jy alles h&ecirc; en m&ocirc;re kan jy dit als verloor. So, moenie te geheg raak aan die materi&euml;le dinge nie.&rdquo;Vir haar het die Koran nie net hul lewe gered nie, maar ook die bure, hul vriende en familie aangespoor om hulle by te staan. Bassadien s&ecirc;: &ldquo;Ons is gese&euml;n met kospakkies, klere, water, krag en ondersteuning.&rdquo;Sy verduidelik die huis is deur die bank verseker vir strukturele skade. Hulle is dus in die proses om te hoor of die bank die huis gaan laat herbou.Die rampbestuur-afdeling van die Stad Kaapstad was Vrydag by die gesin om &rsquo;n tydelike struktuur vir hulle op te rig waarin hulle tot tyd en wyl kan bly.