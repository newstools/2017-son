DIS moeilik om uit die vuis te s&ecirc; hoeveel werkskeppingsukses binne net meer as vyf maande in die Nelson Mandelabaai-metro behaal is.So het Athol Trollip, uitvoerende burgemeester, gister ges&ecirc;.Die Metro word tans deur &rsquo;n DA-beheerde koalisie regeer en een van die nuwe administrasie se fokuspunte is werkskepping.Volgens Trollip is werk wel geskep en veral in verband met die uitgebreide openbare werke-program (EPWP).Trollip s&ecirc; die munisipaliteit het in die verlede op EPWP onderbestee, maar dis nie nou meer die geval nie.Hy meen soos die nuwe administrasie met verloop van tyd meer beleggers na die stad lok, sal daar ook meer werk geskep word.Kleiner partye in die munisipale raad, wat van die armste inwoners verteenwoordig, is egter nie positief nie. Khusta Mtsila, die United Front (UF) se enigste raadslid, s&ecirc; die nuwe administrasie het nog nie &rsquo;n vinger gelig om werk te skep nie.&ldquo;Ons het nog geen projekte gesien wat werkskepping kan stimuleer nie,&rdquo; meen hy.&ldquo;Al wat die munisipaliteit is, is om mense se elektrisiteit af te sny en om te kyk hoe kostes verder besny kan word.&ldquo;Hul beleidsrigting is neo-liberaal en sal eerder werkskepping verwoes, want hulle worry net oor kapitaal &ndash; nie jobs nie.&rdquo;Volgens Mtsila kan die administrasie nie enige erkenning neem vir werk wat deur die EPWP geskep is nie.Tshonono Buyeye, van die African Independent Congress (AIC), s&ecirc; hy is nie eens seker of die DA-beheerde koalisie enigsins poog om werk te skep nie.Hy voel ook sterk oor die situasie rondom EPWP-werkskepping.&ldquo;Dis tydelike werk en mense word die minimum loon betaal.&ldquo;Ons rol is om oorsig te doen en sal in die toekoms, wanneer ons &rsquo;n groot rolspeler in die Metro is, &rsquo;n besliste werkskeppingsplan opstel,&rdquo; s&ecirc; hy.Marlon Daniels, &rsquo;n raadslid van die Patriotic Al&shy;liance (PA), s&ecirc; EPWP-werk is onwaardig en moenie eens &rsquo;n besprekingspunt by werkskepping wees nie.Volgens hom het hy nog geen voorbeelde gesien van nuwe jobs wat geskep is nie.&ldquo;Wat ek wel weet, is dat misdaad aan die toeneem is.&ldquo;Mense wat &rsquo;n salaris ontvang, het iets om na uit te sien en maak hulle nie gewoonlik aan misdaad skuldig nie,&rdquo; verduidelik Daniels.