SOWAT 4 000 inwoners van die Nelson Mandela-metro het in die vierde kwartaal van laas jaar werk gekry, luidens die syfers wat vandeesweek deur Statistieke Suid-Afrika (SSA) bekend gestel is.Di&eacute; Metro, wat deur die DA-koalisieregering beheer word, se werkloosheidsyfer in 2016 het gedaal van 31.8% (in die derde kwartaal) tot 29.6% (in die vierde kwartaal).Van di&eacute; bogenoemde persentasie is 60% van die werklose mense jeugdiges.&ldquo;Een van die stappe wat benodig word om ons ekonomie om te draai, is om te verseker ons jongmense is toegerus met die nodige vaardighede om werk te kan kry. Dit beteken ons moet die onderrig&shy;stelsel fix,&rdquo; s&ecirc; Bobby Stevenson, DA-LPW.Andrew Whitfield, burgemeesterskomiteelid vir ekonomiese ontwikkeling, landbou en toerisme, s&ecirc; die afname van werkloosheid in die Baai is te danke aan indiensnemingsprogramme, sowel as vennootskappe met die sakesektor.&ldquo;As mens na die onlangse somerseisoen se groot getal besoekers aan ons stad kyk, is beleggers se vertroue besig om toe te neem en toerisme begin floreer.&rdquo;Whitfield meen dit is die Metro se mees suksesvolle somerseisoen tot dusver omdat die samewerking tussen departemente foutloos was. Verder het die Nelson Mandela-metro se burgemeester, Athol Trollip, die bal aan die rol gesit om die ontwikkeling van die Baai se eie waterfront te probeer versnel.&ldquo;Die kwessie oor die mangaanertsfasiliteit en die olietenkplaas (aan die Baaise kus) is direk geneem na die uitvoerende hoof van Transnet, Siyabonga Gama.Die burgemeester het Gama &rsquo;n brief geskryf om te vra dat &rsquo;n dringende vergadering oor die voorgestelde waterfrontgebied gehou word en samewerking tussen die munisipaliteit en Transnet asook tydlyne vir die verskuiwing bespreek sal word, s&ecirc; Whitfield.&ldquo;Deur samewerking met besighede, in besonder met die Mandelabaai-sakekamer en ander forums, herstel ons vertroue in die administrasie n&aacute; dekades van korrupsie en bedrog.&ldquo; &rsquo;n Aantal besighede het gekies om uit te brei en selfs om hul hoofkwartiere in ons stad te hervestig,&rdquo; voeg Whitfield by.Die regering se program vir uitgebreide openbare werke (EPWP) is goed onderweg en sowat 1 000 inwoners het sedert Augustus 2016 werk in verskillende poste regoor die stad gekry.Whitfield s&ecirc; hulle beoog om teen Junie vanjaar n&oacute;g 2 000 werksgeleenthede deur middel van die EPWP te skep. Whitfield meen ook die munisipaliteit is besig om te ontwikkel in &rsquo;n w&ecirc;reld-sportbestemming van keuse as mens kyk na die internasionale en nasionale byeenkomste wat meer gereeld in die Baai plaasvind.&ldquo;Dit is duidelik dat ons stad se fortune besig is om te verander. Vir die eerste keer het die (plaaslike) regering &rsquo;n doelwit in gemeen, wat Nelson Mandelabaai sien as een van die land se voorste munisipaliteite,&rdquo; s&ecirc; Whitfield.Die kwartaallikse arbeidsmagpeiling wys egter dat werkloosheid in die Oos-Kaap as &rsquo;n geheel gestyg het van 28.2% (derde kwartaal) na 28.4% (vierde kwartaal).Die uitgebreide werkloosheidskoers (wat ontmoedigde werksoekers insluit) bly dieselfde in di&eacute; provinsie op 41.3%.Stevenson s&ecirc; egter dis skokkend dat die Buffalo City-metro se werkloosheidspersentasie van 28.1% tot 33.4% gestyg het.&ldquo;In werklikheid beteken dit 26 000 meer inwoners van Buffalo City is werkloos, met &rsquo;n toename van 93 000 tot 119 000 werkloses,&rdquo; s&ecirc; Stevenson.Hy blameer dit op binnegevegte en wanbestuur in di&eacute; metro.&ldquo;Ons het nodig om &rsquo;n klimaat in die provinsie te skep wat aanloklik is vir beleggers. Net die privaat sektor kan werk skep en ons benodig &rsquo;n provinsie vol entrepreneurs.&ldquo;Die regering moet sy deel doen deur korrupsie stop te sit, infrastruktuur te herstel, veiligheid te verbeter en dienste te lewer.&rdquo;