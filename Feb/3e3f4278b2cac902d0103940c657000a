HY LEEF sy waarheid en doen dit terwyl hy Suid-Afrika in die buiteland moet bevorder.Lindsay Louis is in Nederland as diplomaat gestasioneer. Met die amptelike titel van derde sekretaris bilateraal en de facto- kulturele attach&eacute; is hy as 32-jarige die baba by die ambassade in Den Haag. Louis is ook &rsquo;n openlik gay diplomaat.Louis, wat oorspronklik van Somerset-Wes kom, het op ses maande by sy familie in Genadendal gaan bly.Diplomaat wees was nie noodwendig eerste op sy lysie nie.Louis moes tussen drie kursusse kies &ndash; drama, regte of internasionale studies.Hy het toe &rsquo;n BA in Internasionale Studies aan die Universiteit Stellenbosch gevolg.&ldquo;Ek het nie geweet ek gaan hier sit nie,&rdquo; s&ecirc; hy in die Springbok Bar in Den Haag.&ldquo;Dit was nie my doelwit om &rsquo;n diplomaat te wees nie,&rdquo; voeg hy by.Louis het in die parlement gewerk waar hy verslae geskryf het voordat hy die departement van internasionale betrekkinge en samewerking se kadet-leerderskapsprogram gevolg het om as diplomaat opgelei te word.Louis is baie gemaklik in Nederland, waar die taal iets is wat hy al byna baasgeraak het.Hy voeg by: &ldquo;Nederland is ook in sekere fasette van die lewe oop wat dit vir my as gay persoonlik makliker maak om die Suid-Afrikaanse beleid te bevorder.&rdquo;Die jong diplomaat glimlag breed toe hy s&ecirc; hy ken nie van in &rsquo;n kas wees nie.&ldquo;Ek is nog altyd toegelaat om myself te wees en het ondersteuning van my base gekry.&ldquo;Soms hoor ek mense s&ecirc; hulle voel nie daar is plek vir hulle in Suid-Afrika nie . . . Maar as daar plek is vir Lindsay om Suid-Afrika op di&eacute; vlak te verteenwoordig?&rdquo;Louis voeg by: &ldquo;Ek kan nie saamstem met die stelling dat Suid-Afrika nie &rsquo;n plek vir almal is nie.&ldquo;Dis vir my baie belangrik om my waarheid te leef. As jy met di&eacute; tipe werk in die kas leef, maak jy jouself oop vir intimidasie deur sekuriteitsagentskappe van ander lande.&ldquo;En ek het net vir myself ges&ecirc; ek gaan nie dat enigeen my intimideer nie.&rdquo;Louis onthou ook dat die ambassadeur in &rsquo;n stadium aan hom ges&ecirc; het dat hy iets moet kry waarvan hy baie hou.&ldquo;En dis kuns en kultuur. Ek droom in Afrikaans,&rdquo; s&ecirc; die de facto- kulturele attach&eacute;.Louis moet homself net aan een ding in sy werk herinner.&ldquo;Ek is &rsquo;n baie uitgesproke mens &ndash; en wanneer jy &rsquo;n diplomaat is, gaan dit nie oor jou nie, maar oor die land se beleid.&ldquo;Ek is lief vir die land en wil nie die land of myself in &rsquo;n negatiewe lig stel nie.&rdquo;Hy sal graag by kultuur betrokke wil wees of wil werk om toerisme in Suid-Afrika te bevorder.&ldquo;Suid-Afrikaners weet nie hoe hoog Suid-Afrika in die buiteland aangeslaan word nie. Om Suid-Afrikaans te wees, is nie iets om voor skaam te wees nie.&rdquo;