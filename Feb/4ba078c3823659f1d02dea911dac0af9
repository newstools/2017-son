INWONERS van die noordelike gebiede in die Baai is verheug oor &rsquo;n addisionele polisiestasie wat eersdaags hier gebou gaan word.Dit volg nadat die DA-LP Bobby Stevenson Donderdag &rsquo;n verklaring uitgereik het waarin hy bevestiging gee dat grond vir di&eacute; projek uiteindelik deur die Nelson Mandelabaai-Metro goedgekeur is.Di&eacute; grond is gele&euml; op die hoek van Stanford- en Damaskusweg in die Chatty 5-nedersetting.Di&eacute; polisiestasie sal naas Bethelsdorp en Gelvandale die derde in die noordelike gebiede wees.&rsquo;n Vervalle gebou in dieselfde omgewing, wat eertyds &rsquo;n saal was, word op die oomblik omskep in &rsquo;n tydelike polisiestasie wat die druk van die ander twee kan verlig terwyl alle re&euml;lings rakende di&eacute; grond afgehandel word.&ldquo;Ek sien verskriklik daarna uit,&rdquo; s&ecirc; Chantelle Fourie van di&eacute; woonbuurt. &ldquo;Om &rsquo;n polisiestasie so na aan ons te h&ecirc;, sal definitief ons lewe verbeter. Elke keer as &rsquo;n mens &rsquo;n saak wil aanmeld of net &rsquo;n dokument wil laat sertifiseer, moet jy twee taxi&rsquo;s neem tot by die Bethelsdorp-stasie en dan weer twee taxi&rsquo;s terug.&rdquo;Sy s&ecirc; sommige mense wat ernstige sake het om te rapporteer, los dan eerder alles omdat hulle nie geld het vir &rsquo;n taxi nie.Dani&euml;l en Sarah Davis, &rsquo;n paartjie van Jacksonville, s&ecirc; &rsquo;n derde polisiestasie is &rsquo;n se&euml;ning.&ldquo;Dit sal ons definitief help om veiliger te voel hier. Ek is nou nie so baie by die huis nie, want ek werk meestal op die pad, maar wanneer my mense alleen hier by die huis agterbly, is ek diep bekommerd oor hul veiligheid. Hier word deesdae te veel taxi&rsquo;s beroof in ons area.&rdquo;Michael Goliath van Chatty 11 s&ecirc; hul gesukkel om die polisie en selfs die ambulans tot by huise in hul omgewing te kry, sal met die oprig van di&eacute; polisiestasie iets van die verlede wees.&ldquo;As jy vir &rsquo;n polisie-van bel, vat hulle ure om uit te kom omdat hulle al die pad uit Bethelsdorp moet kom. Die meeste van die polisiebeamptes weet nie eens waar ons huise is nie.&ldquo;Ek is bly dat hier nou &rsquo;n stasie naby ons gaan wees. Dinge in die Northerns lyk nou darem net te erg,&rdquo; s&ecirc; hy.Stevenson s&ecirc;: &ldquo;Ek probeer al vier jaar lank net om hierdie punt op die agenda te kry. Die DA is bly daar is uiteindelik vordering en dat dinge nou in &rsquo;n rigting begin beweeg.&rdquo; Hy glo &rsquo;n addisionele polisiestasie sal die druk op die ander twee verlig en ook help om misdaad, veral bendegeweld, in die noor&shy;delike areas te tem.&ldquo;Die geveg teen bendegeweld in die noordelike areas moet as &rsquo;n oorlog hanteer en elke moontlike hulpbron gebruik word.&ldquo;Hoe meer polisiebeamptes ons op die strate het, hoe minder misdaad. Kinders in di&eacute; areas moet kan speel waar hulle wil en families moet snags gaan slaap met die wete dat hulle veilig is.&rdquo;Bicks Ndoni, leier van die ANC in die Metroraad, s&ecirc; di&eacute; party verwelkom die goedkeuring van die grond.&ldquo;Dit kom op &rsquo;n tyd dat misdaad reeds aan die toeneem is in die noordelike areas. Die ANC is baie bly oor die toedrag van sake.&rdquo;Marlon Daniels, Oos-Kaapse leier van die PA, s&ecirc; egter hy is glad nie opgewonde nie omdat die Metroraad net sy werk doen.