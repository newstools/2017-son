DIE aand van 21 Febru&shy;arie 1917 was donker vir die &shy;honderde soldate wat op die troepeskip die SS Mendi gevaar en toe verdrink het nadat &rsquo;n ander skip hulle getref het.Die kunsuitstalling van die SS Mendi, wat 100 jaar terug gesink het, is nou te sien in die Nelson Mandela Metropolitaanse Kunsmuseum in Sentraal.Di&eacute; uitstalling het Dinsdagaand geopen en sluit meer as 200 sketse en verfwerk deur die kunstenaar Hilary Graham in.Graham is &rsquo;n bekende kunstenaar en akademikus in die Oos-Kaap en sy werk is deur die museum aangeskaf in die jare negentig.Die SS Mendi het tydens die Eerste W&ecirc;reldoorlog in die &shy;Engelse Kanaal gesink nadat &rsquo;n ander skip haar getref het. Sowat 646 bemanningslede het di&eacute; aand verdrink.Jaarliks in Suid-Afrika word Weermagdag op 21 Februarie gevier om onder meer hulde te bring aan die oorlede soldate wat aan boord was van die SS Mendi. Graham s&ecirc; dit het hom jare geneem om al di&eacute; werk klaar te maak. &ldquo;Ek kan nie verf wat ek sien nie &ndash; vir my is verf &rsquo;n open&shy;baringservaring, want ek verf om die goed te sien wat ek eers nie kan sien nie. &ldquo;Dit (die kunswerk oor SS Mendi) het my vyf jaar gevat.&rdquo;Die Baaise burgemeester, Athol Trollip, was ook teenwoordig. &ldquo;Dat dit ons land 100 jaar geneem het om die oorlede soldate te herdenk, is hartseer,&rdquo; s&ecirc; hy tydens &rsquo;n kort spreekbeurt.Teenwoordiges het &rsquo;n oomblik van stilte gehandhaaf vir die oorledenes, en poets soos Brian Walter het gedigte voorgedra wat handel oor die skip en gebeure. Die uitstalling kan tot in Mei by die Kunsmuseum in Rinkstraat in die Baai gesien word.