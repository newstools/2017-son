AS JY meer as R1,5 miljoen per jaar verdien, gaan jy nou 45% belasting betaal. Luidens ons belastingstelsel word jy as &ldquo;ryk&rdquo; bestempel. Aan die ander kant van die spektrum sit jy met huis-, plaas-, tuinwerkers en kinderoppassers, wat nou ingevolge die Wet op Basiese Diensvoorwaardes &rsquo;n minimum loon van R3 500 per maand gaan verdien. Die nasionale minimum loon sal ietwat help om die lewe van 6,6 miljoen Suid-Afrikaners te verbeter. D&iacute;t beteken egter nie dis &rsquo;n bestaanbare of menswaardige loon nie. Wat kos taxi-geld, huur, skoolgeld, kos en krag nie alles nie?Ek is in die middelklas en val iewers tussenin. Ek kan nie namens die 6,6 miljoen praat nie, maar ek wil my ervaring deel van drie landgenote wat ek probeer help om brood op die tafel te sit en hoe &rsquo;n ekstra geldjie mense se lewe verander.Ek gaan nie kla oor hoeveel jobs ek moet doen nie. Ek het darem werk. Jaylos versorg my tuin een keer per week. Hy, sy vrou en kind is van Malawi. Hy werk sedert Desember vir my en bly in &rsquo;n wendy op my erf. Hy betaal nie huur nie en dit was my voorstel sodat hy kan spaar.Hy werk sewe dae per week. Dit ontstel my, want ek voel sy lyf moet rus en hy moet tyd met sy vrou en kind deurbring.Sy vrou werk as tydelike huiswerker. Elke oggend str&ecirc;p sy haar 21 maande oue baba op haar rug en dan is sy vort. Hulle het voorheen &rsquo;n kamer vir sowat R1 400 per maand in &rsquo;n huis met wie weet hoeveel ander gedeel. Laas Dinsdagaand kom hy met drie sakkies kruideniersware tuis. Ek kan nie sy gesig beskryf nie. Hy was trots dat hy vir sy gesin kon sorg en het sommer twee pakkies tjips vir sy dogter en my Maya gekoop. Ek bewonder sy ingesteldheid teenoor sy werk en sy gesindheid teenoor ons. Hy voel tuis by ons. My huishulp, Lungi, is vergeetagtig. Eisj, die kere wat ek soggens moet bel om te vra waar goed is, vreet my airtime op. Maar sy help my sedert Maya se geboorte om die huis aan die kant te hou. Sy het &rsquo;n huis in die Oos-Kaap en het begin Februarie &rsquo;n wendyhuis gehuur wat haar R600 per maand kos, maar nou het sy ook elektrisiteit. Sy&rsquo;t twee jobs, maar dis nie genoeg om haar uitgawes te dek nie. Ek het aangebied dat sy vier dae per week halfdag kom werk. Sy bly nou nader en kan stap pleks van taxi-geld leen. Haar salaris is verhoog sodat sy nie die ekstra huurgeld en krag so erg voel nie. &ldquo;G&rdquo; kyk elke week na die swembad. Hy&rsquo;t my geleer van backwash en hoe om die swembad in stand te hou. Ek hoef nie sy dienste te gebruik nie, want ek kan dit self doen of Jaylos vra om my te help.Maar &ldquo;G&rdquo; wil sy kar &rsquo;n overhaul gee sodat hy meer werk kan doen. Ek deel nie hul stories omdat ek kwaai wil lyk nie, maar omdat ek eerstehands sien hoe &rsquo;n bietjie meer geld in iemand se sak hul vooruitsigte verander.Jy kan weer droom, jouself &rsquo;n bietjie spoil en glo daar is hoop as ons mekaar help. God sien jou raak. My belastinggeld help mense om hul dignity terug te kry.Dit is wat ek &rsquo;n &ldquo;hand-up&rdquo; pleks van &rsquo;n &ldquo;hand-out&rdquo; noem... LYNETTE FRANCIS, aanbieder van die aktualiteitsprogram Fokus op SABC2 en die geselsprogram Praat Saam op RSG, gee haar indrukke oor die mense wat op haar pad kom en die onder&shy;werpe waaroor hulle gesels.