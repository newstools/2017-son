HY HET nooit kon dink dat hy eendag die liefde van sy lewe sal vind &eacute;n liedjies daaroor sou skryf om oor sy lewe te getuig nie.Fernando &ldquo;Kuifie&rdquo; Fredericks (28) van Pacaltsdorp gaan op 4 Maart sy eerste single uitreik en sy hart klop vuurwarm oor hierdie vooruitsig.N&aacute; &rsquo;n lang stryd met sy gewig het hy sy lewensmaat ontmoet.&ldquo;Ek het aflewerings by &rsquo;n restaurant gedoen toe ek haar die eerste keer gesien het. Ek het dadelik geweet sy is die een. Ons het nommers uitgeruil om mekaar beter te leer ken, maar ek was bang dat dit nie sal uitwerk nie omdat ek so met my gewig gesukkel het.&rdquo;N&aacute; twee jaar is Kuifie en sy Angeline in 2013 getroud en gese&euml;n met haar seuns, Gigian-Paulo (12) en Bantonio (5).&ldquo;In Januarie het ons besluit om met &rsquo;n oefenprogram te begin en tot op hede het ek reeds agt kilo&rsquo;s verloor. Ek gee die Here &aacute;l die eer, want Hy is goed,&rdquo; verduidelik Kuifie.&ldquo;Ek het &rsquo;n hartaanval gehad in 2015 en laas jaar was ek in &rsquo;n motorongeluk. Deur die genade van die Here is ek meer as &rsquo;n oorwinnaar daar deur!&ldquo;Ek het my eerste lied &ndash; &lsquo;My Desire&rsquo; &ndash; geskryf uit &rsquo;n begeerte om die Here te dien met alles binne-in my.&ldquo;Ek is s&oacute; dankbaar teenoor my vriend Hein Jacobs, wat my altyd aangemoedig het om my liedere klaar te skryf.&ldquo;Dis toe ek &rsquo;n video op Face-book laai en &rsquo;n musiek-producer van Mosselbaai dit gesien het dat dinge in plek begin val het.&rdquo;Kuifie is dankbaar teenoor sy familie en veral teenoor sy mentor, past. Cliffie, wat hom altyd so bemoedig.&ldquo;Jy kan jou omstandighede verander deur die woorde wat jy spreek. Glo in jouself en alles is moontlik deur die Genade van die Here.&rdquo;Kuifie is deesdae ook &rsquo;n aanbieder by Heartbeat FM, waar hy die Saterdagoggend-tydgleuf behartig.Hy het reeds vier liedjies op sy kerfstok en op 4 Maart word sy single by die VGK in Pacaltsdorp uitgereik.Die gaskunstenaars Jeremy Manuel, Mariska Pieterse, Shalamon Jason, Jenkin Uithaler en Emmanuel Wesso tree op.Die konsert begin reeds 16:00 en die toegangsgeld is R80, wat die album insluit.Kontak Kuifie gerus by 083 238 5552 as jy verdere inligting benodig.