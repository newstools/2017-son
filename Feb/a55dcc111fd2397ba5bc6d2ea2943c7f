IS ANTIE Pat gestoot? Of het sy uit eie, vrye wil as voorsitter van die DA in die Wes-Kaap bedank?D&iacute;t is die vrae op talle mense se lippe nadat Patricia de Lille Maandag aangekondig het sy gaan haar voortaan toespits net op haar werk as Kaapstad se burgemeester.Dis nogal opvallend dat Helen Zille, die Wes-Kaapse premier, soos die graf geswyg het oor haar partygenoot se aankondiging. Nie &rsquo;n enkele twiet nie!Dis nogal vreemd vir &rsquo;n politikus wat bekend is daarvoor dat sy oor alles en nog wat twiet.Gerugte wil dit h&ecirc; dat hierdie twee vuurvreters nie juis veel ooghare vir mekaar oor het nie.Die ANC s&ecirc; De Lille se bedanking dui op &rsquo;n krisis in die party. Dis bekend dat sommige DA-lede ongelukkig is omdat De Lille &ndash; volgens hulle &ndash; te veel voormalige lede van die Onafhanklike Demokrate (OD) in haar burgemeesterskantoor aanstel.Die ACDP het ook &rsquo;n eiertjie gel&ecirc; en ges&ecirc; De Lille se &ldquo;ongebreidelde ambisie&rdquo; om premier van die Wes-Kaap te word, het &rsquo;n al hoe dieper konflik in die DA in die Wes-Kaap veroorsaak.Sy soek Helen Zille se pos, word geskinder.Hoe dit ook al sy, interessante dae l&ecirc; voor met &rsquo;n interne magstryd wat die DA in die Wes-Kaap nog kan skud. Baie bruin mense wat vir die DA in die verkiesing gestem het, is nou wreed ontnugter. Hulle voel die beloftes wat gemaak is, word nie nagekom nie.&rsquo;n Gebrek aan behuising is een van hul grootste griewe. Behuising naby of in die stad is feitlik onbekombaar en mense word in die buitewyke van die stad aan hul lot oorgelaat.As die DA die bruin stem wil behou, sal hy daadwerklik iets moet doen, want die bruines voel inkomelinge vanuit die Oos-Kaap kry dikwels voorkeur bo hulle &ndash; veral wat die toekenning van staatshuise betref.