Henry Koert van Groot-Brak&shy;rivier skryf:Die munisipaliteit wat destyds in beheer was, het die strukture en geboue van die Sowesiastrandoord in Groot-Brakrivier afgebreek.Die vraag is hoekom dit afgebreek is: Was dit vir eie gewin of vir uitbreiding?Dis &rsquo;n stuk grond wat in die verlede jare lank gewild was, en steeds is &ndash; nie net onder die inwoners nie, maar ook onder besoekers van oor die land heen wat hier vakansie hou, veral in Desember.Van die vrae van die gewese kampeerders en inwoners van Brak is: Aan wie behoort Sowesia? Hoekom kan dit nie verkoop word nie? Hoekom kan dit nie ontwikkel word nie?Elke jaar moet ons mense daar ongerief verduur deur in die bosse te gaan toilet .Ons word weggewys van die kamp waar ons mense gekamp het. Di&eacute; vakansie het sekuriteitsbeamptes mnr. Michael Ruiters en sy vrou, Magdelena, en haar susters se gesinne weggewys.Hulle kon nie daar staan nie, het &rsquo;n vrou ges&ecirc;, want dit word gebruik vir parkeerplek vir De Vette Mossel. Sy het gedreig om die polisie te bel.Daardie hele gedeelte behoort aan Sowesiastrand, want daar het oral karavane en tente gestaan.Ek is ook bewus van &rsquo;n brief in die Mosselbaai-munisipaliteit se besit en wat in die argief in Pretoria bewaar word.Is dit miskien hoekom Sowesia&shy;strand nie verkoop kan word nie?Diasstrand in Mosselbaai is vinnig verkoop vir ontwikkeling. Wat is dan die probleem met &shy;Sowesiastrand?&shy;Ons in Groot-Brakrivier wil di&eacute; jaar graag antwoorde h&ecirc;. Ons sal dit hoog waardeer as antwoorde so gou moontlik verskaf kan word om die onsekerheid uit die weg te ruim.Wat dink u as gemeenskap van Greenhaven daarvan?Die munisipaliteit beskou die saak nie as ernstig nie, maar ons wil net weet wat in die brief staan.