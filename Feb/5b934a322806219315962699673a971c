DIE opvolgstryd om die kroon van provin&shy;siale DA-leier bring die wit-swart-bruin skakerings in die wol van die wolf in skaapsklere weer na vore.En die feit dat tannie Pat &rsquo;n lange gegooi het, strek dieper as net &ldquo;beter bestuur&rdquo; en die stryd tussen die oud-OD-lede en die wit politici in die DA.Goed, toegegee, tannie Pat vattie shots van die DA se &ldquo;wit koukus&rdquo; nie, want as &rsquo;n true en trusted leier van die voormalige OD en assegaai in die PAC sal sy haar eks-OD-lede met haar lewe beskerm. Kyk wat het met Wessie van der Westhuizen, voormalige big shot in die OD, gebeur toe die DA hom in Oudtshoorn ge-sideline het. Anders gestel, kyk &rsquo;n bietjie waar bevind di&eacute; gevierde en vermaarde politician hom tans. In tannie Pat se voorhuis... die Stad Kaapstad.Wolf in skaapsklere... Hierdie wolf wat veral die bruines in die Wes-Kaap misbruik het om die septer te swaai in die Wes-Kaap.En wanneer dit blyk die bruines tow nie die line van veral die liberals in die DA nie, word hulle subtiel uitgewerk. &rsquo;n Mens wonder of die struggle van Shaun August nie net &rsquo;n haarfyn uitgewerkte strategie van die DA se Cremoras was om antie Pat by te kom nie. &rsquo;n Soort skynaanval soos toe Napoleon &rsquo;n skynaanval op die Wes-Indiese Eilande uitgevoer het en Engeland vir die joke geval het om naarstiglik sy kolonie te gaan beskerm. In die meantime slaan Napoleon toe op &rsquo;n verswakte Engeland toe.Die DA se mededingers om die provinsiale kroon is inderdaad iets om oor huis toe te skryf, want almal by die huis wonder of dit &rsquo;n stryd tussen swart en bruin gaan wees.En sal dit die krake in die DA dan verder oopruk? Aan die een kant staan die bruin Shaun August, hoofsweep van die DA-koukus in die Kaapse stadsraad en vertroueling van tannie Pat. En is d&iacute;t nie juis wat teen hom gaan tel nie?Aan die ander kant is daar die DA se Wes-Kaapse onderleier, Bonginkosi Madikizela, wat tans waarneem in die pos. Volgens inligting het hy die blessing van die madam wat normaalweg haar sin kry. Klink so bekend soos die leier van die ANC en prez van die land wat altyd sy sin kry soos onlangs met Brian Molefe.Wie kan wi&eacute; van skynheiligheid beskuldig? Hoe lui die gesegde van die pot en die ketel nou weer? En kan &rsquo;n mens die spreekwoord by die naam noem sonder om van rassisme beskuldig te word? Dan is daar nog die kanniedood en aanhouer, Lennit Max. Sal dit dalk net hierdie keer die geval wees van aanhouer wen? Die tyd het geleer dit het nie voorheen vir di&eacute; biker gewerk nie. Dalk moet die ou die Buffalo Rally se riders inspan.Of is dit net gewoonweg &rsquo;n fight tussen die supporters van tannie Pat en Godzille? Want sien, my tannie is lankal nie meer die tea girl van die miesies nie. Was sy al ooit die madam se tea girl? &rsquo;n Mens wonder wat innie koebys van die hoogheilige DA ge-h&ecirc;ppen het.En nou gaan die DA se federale raad boonop die betrokkenheid van die tannie en haar blue-eyed boy, Shaun, by die uitlek van &rsquo;n vertroulike dokument aan die media ondersoek. D&iacute;t is deur James Selfe self bevestig. Good timing, of wat sal &rsquo;n mens dan van hierdie dinge s&ecirc;? Is dit die begin van die einde van die tannie? Die tyd sal leer, maar dit bewys een ding: Bruines is nie safe in die DA se koukus nie. Die kat is behoorlik losgelaat in die duiwehok. Wie gaan dit oorleef? Die voormalige bruin OD-lede slaap seker nou maar bitter sleg.Sal bruines ooit leer dat hul heil nie by die skynheilige DA l&ecirc; nie? Enniehouw, mag die beste persoon wen . . .