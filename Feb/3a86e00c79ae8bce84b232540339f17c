VAT die lewe dag vir dag &ndash; anders gaan jy mal raak.Jy sal nooit alles heeltemal agter mekaar kan h&ecirc; nie, want die lewe is vol verrassings. Die sleutel om dit te hanteer, is om daardie feit te aanvaar. En vat dit soos dit kom.Vandag is &aacute;l wat jy in hierdie lewe het, want niemand weet regtig wat m&ocirc;re vir hulle inhou nie. En gister is verby. Daar is niks wat jy kan doen om die verlede te verander nie. Jy kan net m&ocirc;re weer probeer. Ek dink soms is ons gedagtes te besig om oortyd te werk oor dinge waarvoor ons nie eens die antwoorde het nie. Ek onthou &rsquo;n paar jaar gelede toe ek klaar geleer het. Vir maande het ek werk gesoek en nie geweet waar ek sou beland nie. Ek het elke dag gewonder hoe ek gaan maak. Watter kant toe ek moet gaan. En net aanhou aansoek gedoen. In dieselfde tyd het ek aangegaan met my lewe met die gedagte dat die deur wat vir my bedoel is, wel op die regte tyd sal oopgaan. En asof in &rsquo;n sprokiesverhaal het ek &rsquo;n maand later twee werkaanbiedinge gekry. Ek kon die een kies wat vir my reg gevoel het. Die les is dus &ndash; dinge het &rsquo;n manier om op die perfekte tyd uit te werk. Wees net positief en ontspan &rsquo;n bietjie. Vat alles maar elke dag soos dit kom. Soms kan ons niks meer as dit doen nie. So, haal diep asem, maak jou o&euml; toe en dink aan die dinge wat goed is in jou lewe, selfs al is dit hoe klein.Werk dag vir dag aan jou toekomsplanne, maar moenie jouself mal maak nie. Waardeer die mooi blomme en hul aroma in die lug. Waardeer die water wat nog uit die kraan kom en die dak oor jou kop. Waardeer jou gesondheid, jou familie, jou vriende, die berge, die son, die maan, die sterre en die blou lug. Jou dinge sal uitwerk. Wees net positief en &rsquo;n bietjie geduldig. Mwah!