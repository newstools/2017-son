ONDERWYS en gesondheid was twee van die fokuspunte toe Phumulo Masualle, premier, sy provinsiale rede in Bhisho gelewer het.Masualle het Vrydag ges&ecirc; onderwysers wat die stelsel verlaat of aftree, is een van die groot probleme wat gehalte-onderwys in die &shy;Oos-Kaap kniehalter.Masualle het gespog dat 98% van alle staatskole in die provinsie nou voordeel trek uit die program vir vroe&euml; kinderontwikkeling (ECD).&ldquo;Vroeg in 2016 het ons &rsquo;n transformasieplan aanvaar wat die skolestelsel oor die volgende drie jaar sal transformeer. &ldquo;Die plan sluit in: die aantal funksionele skole moet vermeerder, rasionalisering van klein en nie&shy;volhoubare skole, vaardige en funksionele distriks- en hoofkantore om vennootskappe te bou en om &shy;opgeleide onderwysers te verskaf.&ldquo;Ons glo steeds as ons die punte oor die driejaar-periode vervul, sal gehalte-onderwys in die provinsie verbeter,&rdquo; aldus die premier.Maar die verlies aan onderwysers is &rsquo;n probleem. Masualle het uitgelig dat 2 343 onnies die stelsel tussen Januarie en Junie 2015 verlaat het. Ongeveer 47% van die getal was weens bedankings. &rsquo;n Negatiewe impak hiervan is dat die leerder-onderwyser-verhouding laer as die aanvaarde norme en standaarde is.Een van die ligpunte wat die premier uitgewys het, is dat geen skooldae verlede jaar verloor is weens protes-optredee deur inwoners of werkers nie.Volgens hom dui dit daarop dat alle rolspelers, ouers, onderwysers en onderwysbeamptes saamwerk om ontwrigting in klaskamers te verminder.Masualle het verder gespog dat byna 1,6 miljoen leerders teen die tweede kwartaal van 2016 baat &shy;gevind het by geenfooi-skole.Terselfdertyd het byna 1,5 miljoen leerders ook uit die skoolvoedingsprogram voordeel getrek.Die premier het ook uitgelig dat nog 342 skole (23 in 2014) nou toegang tot water het en dat sanitasiegeriewe nou aan &rsquo;n verdere 287 (47 in 2014) skole verskaf word.Hy het die matriekslaagsyfer, wat met 2,5% verbeter het, as positief uitgelig, maar het benadruk dat die provinsie ten spyte van ingrypings steeds die laagste slaagsyfer in die land behaal.Hy het bygevoeg: &ldquo;Die feit dat die vyf onderwysdistrikte wat landwyd die slegste vertoon het in die Oos-Kaap is, dui daarop dat ons nog nie buite gevaar is nie.&rdquo;Volgens hom kan die onderwysstelsel in die provinsie gered word deur volgehoue samewerking met die premierskantoor, provinsiale tesourie en die departement van basiese onderwys.Die premier het ook verduidelik daar was onlangs &rsquo;n groot fokus op die verbetering van gesondheidsdienste.Volgens hom het die voorkoms van sterfgevalle onder moeders wat die lewe skenk, in 2016 afgeneem tot 135,2 uit elke 100 000.Sterfgevalle onder kinders jonger as vyf jaar het in 2016 tot 12,8 uit elke 100 000 afgeneem.Die voorkoms van MIV/vigs onder mense tussen die ouderdomme van 15 en 49 jaar oud het van 10,4% in 2014 tot 7,7% in 2016 afgeneem.Dit word toegeskryf aan die &shy;verbeterde verspreiding van anti-retrovirale behandeling (ARV&rsquo;s) in die provinsie.Die aantal mense wat suksesvol vir tuberkulose (TB) behandel is, het ook teen einde 2016 op 86,2% gestaan.Masualle het verder bygevoeg die regering het meer as 5 000 jong mense met beurse bygestaan om in &rsquo;n mediese rigting te studeer. Dit sluit dokters en verpleegsters in.Opleiding het ook aptekers en radiografiste ingesluit.Die provinsie beoog ook om in die boekjaar 2017-&rsquo;18 altesame 1,4 miljoen mense vir MIV te toets en om 90% sukses te behaal in die behandeling van TB.Geld is ook tot die gesondheids&shy;departement se begroting gevoeg om personeeltekorte by gesondheidsentrums in die provinsie die hoof te bied.