DIE verhoor van die Baaise sakeman wat na bewering sy gewese swaer in die maag geskiet het, het Donderdag in die landdroshof begin.Shaun Blunden, eienaar van Blunden Coach Tours, staan tereg op twee klagte van poging tot moord en &rsquo;n klag van intimidasie sowel as opsetlike saakbeskadiging.Dit volg nadat hy Deon Williams op 22 Junie 2015 glo geskiet het.Blunden het onskuldig gepleit op alle aanklagte.Volgens Williams het sy dogter Kaylin hom di&eacute; dag gebel omdat haar oom haar uit sy ma se huis wou gooi.Blunden was glo kwaad omdat Kaylin &rsquo;n prokureur gaan sien het om na haar oupa se boedel te kyk.&ldquo;Sy het haar toegesluit in haar kamer, toe kom trap hy (Blunden) aan die deur,&rdquo; s&ecirc; Williams.Hy beweer nadat hy ingekom het, was &rsquo;n Atlas-sekuriteitswag reeds in die huis omdat sy eksvrou die noodknoppie gedruk het nadat dinge handuit begin ruk het.&ldquo;Hy het voor my gestaan en sy hand teen sy sy gedruk, toe gaan &rsquo;n skoot af, maar dit het my gemis.&ldquo;Ek het in die gang af gehardloop, toe gaan daar nog &rsquo;n skoot af en word ek getref,&rdquo; s&ecirc; hy.Blunden, wat n&aacute; die hofverrigtinge in die gange op en af geloop het, s&ecirc; sy naam word onnodig deur die modder gesleep.Hy s&ecirc; sy suster, Cheryl, en Williams het geen aandeel in die familiebesigheid nie en Williams soek net geld.&ldquo;My suster het met &rsquo;n stuk gemors uit die strate gaan trou wat gesien het sy planne om geld te kry werk nie,&rdquo; s&ecirc; Blunden.&ldquo;Nou word leuens oor my versprei, maar die waarheid sal uitkom.&rdquo;Intussen het Kaylin Williams behoorlik kleigetrap in die getuiebank.Paul Roelofse, Blunden se regsverteenwoordiger, het haar oor die kole gehaal oor &rsquo;n verklaring wat sy kort n&aacute; die voorval gemaak het en volgens hom alles blatante leuens is.Williams het ges&ecirc; sy het di&eacute; verklaring sonder polisieteenwoordigheid geskryf en self getik, maar het erken dat daar verskeie foute is.Een van di&eacute; teenstrydighede wat Roelofse uitgewys het, is dat Williams geskryf het Blunden het na sy kar gegaan om sy vuurwapen te gaan haal. Sy het later erken sy het hom nooit fisiek na sy kar sien gaan nie.Nog &rsquo;n teenstrydigheid is dat sy haar pa en die beskuldigde sien baklei het vir die vuurwapen, maar dit het blykbaar nooit gebeur nie.&ldquo;Ek het baie aannames gemaak, maar dit was nie kwaadwillig nie. Ek het die verklaring geskryf toe ek nog in skok was,&rdquo; s&ecirc; Williams.Die verhoor duur m&ocirc;re voort.