TIENERMEISIES verkoop hul lyf om nog &rsquo;n bietjie te tjoef, terwyl ouens hul ma&rsquo;s besteel en mense rob en die goed vir dwelmgeld gaan smous.Sommige gebiede in die Baai wriemel van verslaafdes wat konstant highs najaag.Sherwen Koopman (29), ook bekend as die rapper Shaido Meinou van Arcadia in die noordelike gebiede, het met sy eie o&euml; gesien mense in sy gemeenskap word deur dwelms vernietig.Die gewildste dwelms in die Northerns is tik en krokodil en partykeer Mandrax.Koopman het jare gelede Mandrax-pille gerook en ge&euml;ksperimenteer met tik, wat ook bekend is as &ldquo;bulbie rook&rdquo;, Lollie en crystal meth.Koopman het gou gesien hoe donker die lewe vir sy oorlede broer en van sy vriende was oor hulle die dwelmpad gestap het.&ldquo;Ek&rsquo;t geweet as ek hier ingaan, gaan ek nie uitkom nie.&rdquo;Om bewustheid oor die gevare van tik te skep, het Koopman &rsquo;n musiekvideo genaamd &ldquo;Tikmonster&rdquo; op die internet bekend gestel. Di&eacute; rap song draai nie doekies om nie.Dit lui: &ldquo;Pasop, pasop, hier kom die tik monster en klop aan jou deur soos &rsquo;n wilde renoster. Hy wil jou aanneem en jou lewe regeer. Jy sal verbaas wees hoe hy nou jou lewe bestuur.&rdquo;In di&eacute; musiekvideo, wat in die noordelike gebiede afspeel, speel Junita Williams van Arcadia die karakter van &rsquo;n tienermeisie wat haarself voor die spie&euml;l mooi maak voordat sy die strate invaar.&ldquo;Daar was &rsquo;n oulike meisie vol lewe en beroep, net 16 jaar oud en deur die monster besoek. Sy&rsquo;t die bulbie gerook, ja sy het getjoef en haar lewe verwoes toe sy half kaal l&ecirc; en roep,&rdquo; rap Koopman in die musiekvideo.Koopman s&ecirc; hy het telkemale gesien mense gaan weens tik letterlik van hul kop af.&ldquo;Onthou, jy eet nie en jy slaap nie &ndash; sommer vir drie dae aaneen, afhangend van die tik se kwaliteit.&ldquo;Later verkoop jy enigiets om tikgeld te kry, selfs jou voorhek.&ldquo;Ek&rsquo;t al gesien hoe &rsquo;n man in die straat loop en &rsquo;n kardak rondtrek om dit te gaan verkoop. Dit is nie normaal nie.&rdquo;Koopman werk hard om die boodskap aan die jeug te versprei.Verlede week het hy by die sekond&ecirc;re skole David Livingstone en St. James in Schauderville opgetree.&ldquo;Een ou wat ek ken, het al vir my ges&ecirc; hy het &rsquo;n brein-scan laat doen. Die dokter het vir hom ges&ecirc; die helfte van sy brein is weggerook,&rdquo; vertel Koopman.Die musiekvideo &ldquo;Tikmonster&rdquo; is op YouTube te sien.