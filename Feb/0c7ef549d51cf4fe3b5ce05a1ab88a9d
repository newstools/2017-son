&lsquo;JOOST het sy &shy;eie lyding verleng om ander MNS-pasi&euml;nte te help.&rdquo;S&oacute; s&ecirc; Diana Linee, vrou van Tinus Linee, wat in 2014 ook aan motorneuronsiekte gesterf het.Tinus het vir die Springbokke en die WP uitgedraf. MNS het Maandag Joost van der Westhuizen se lewe ge&euml;is.Diana s&ecirc; Joost was &rsquo;n samaritaan vir MNS-pasi&euml;nte. Hy is Vrydag ter ruste gel&ecirc;. Di&eacute; ongeneeslike siekte wat die spiere aantas, is in 2011 by Van der Westhuizen gediagnoseer.Diana vertel Pieter, Joost se broer, het hulle Maandag op die J9-Foundation se WhatsApp-groep meegedeel sy broer is oorlede.&ldquo;Tinus is ook op &rsquo;n Maandag oorlede en nou Joost ook. Dit het vir my gevoel asof die mat onder my uitgeruk is toe ek die nuus gekry het,&rdquo; s&ecirc; sy.Diana s&ecirc; Van der Westhuizen was die gesig van di&eacute; siekte. &ldquo;Hy was bereid om homself op te offer vir toetse vir moontlike genesings. &ldquo;Joost se dood is &rsquo;n groot verlies vir die J9-Foundation en MNS&shy;pasi&euml;nte.&rdquo; Sy was die hele week baie hartseer. &ldquo;Ek het die week televisie vermy, want so af en toe wys hulle vir Tinus ook en dit maak net weer daai wond oop.&rdquo; Sy s&ecirc; familie van MNS-pasi&euml;nte weet die lyers gaan dood aan die siekte. &ldquo;Maar jy kan nooit regtig voorbereid wees vir die dood nie.&rdquo;Diana s&ecirc; daar was &rsquo;n rede hoekom Van der Westhuizen langer as haar man moes lewe. &ldquo;Joost het geveg vir &rsquo;n geneesmiddel vir die siekte. Dit was die Here se plan dat hy langer moes leef.&rdquo; Sy s&ecirc; Joost en sy organisasie het baie gedoen vir MNS-pasi&euml;nte. &ldquo;Baie pasi&euml;nte van MNS is nie geldelik sterk nie. Joost het die ekstra myl geloop om hulle maandeliks finansieel by te staan. Hulle kon altyd op sy knoppie druk.&rdquo; Sy s&ecirc; Van der Westhuizen het haar man destyds gehelp met vitamienaanvullings. &ldquo;Hy het ons finansieel gehelp tydens Tinus se siekte en &rsquo;n eye tracker vir Tinus gegee sodat hy s&oacute; met ons kon kommunikeer.&ldquo;Ek onthou die heel eerste keer toe Joost vir Tinus kom kuier het, het hy vir Tinus ges&ecirc;: &lsquo;Ons sal veg tot daar nie meer geveg in ons is nie.&rsquo;&ldquo;Joost was &rsquo;n awesome mens wat nie omgegee het waar hy met daai rolstoel moes ingaan om mense met MNS by te staan nie.&ldquo;My hart gaan oop aan sy familie, sy twee broers en sy kinders. Hulle was sy alles.&ldquo;Ek gun hom sy rus, want wat hy gedoen het, is welgedaan.&rdquo;