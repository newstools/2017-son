DIT blyk dat alle partye betrokke in die bedrog- en korrupsiesaak in die Drakenstein-munisipaliteit vir hul dade boet.Ezra Abrahams en Shamiel Cupido, twee senior munisipale amptenare, is vandeesweek in die Paarl-streekhof gevonnis.Die waarnemende munisipale bestuurder, Lauren Waring, het bevestig die maatskappye wat by di&eacute; skandaal betrokke was, is nou op &rsquo;n swartlys.Waring het voorts ges&ecirc; die raad het interne tugstappe teen die werknemers gedoen.Volgens Eric Ntabazalila, &rsquo;n woordvoerder van die nasionale vervolgingsgesag (NVG), is Abrahams en Cupido op aanklagte van korrupsie tot effektief 10 jaar gevangenisstraf gevonnis.Waring het bygevoeg: &ldquo;Beide werknemers is gedissiplineer en afgedank. Abrahams is nie meer &rsquo;n werknemer van die munisipaliteit nie.&ldquo;Cupido het suksesvol teen die uitkoms van sy dissiplin&ecirc;re verhoor geappelleer en is by &rsquo;n ander direktoraat as &rsquo;n klerk heraangestel.&ldquo;Hy was laas week met verlof en is volgens wat ons weet nou in die gevangenis.&rdquo;Die munisipaliteit sal in die lig van die vonnis verdere stappe teen hom doen, s&ecirc; Waring.Vanessa, Abrahams se dogter, is &rsquo;n vonnis van drie jaar korrektiewe toesig vir korrupsie opgel&ecirc; en vyf jaar vir bedrog, wat heeltemal opgeskort is.Die hof het bevind hulle het tussen 2002 en 2006 kickbacks ontvang omdat hulle munisipale voertuie na Paarl Auto, MAG en Wynland verwys het.Ntabazalila het gister aan Son ges&ecirc;: &ldquo;Neem asseblief kennis dat die eienaars van die maatskappye vervolg is.&ldquo;Vanessa Abrahams, wat die direkteur van Wynland was, is vervolg en gevonnis.&ldquo;Shaun de Roubaix en Dwayne Laubscher, wat die eienaars van Wynland en MAG was, het pleit- en vonnisooreenkomste met die staat aangegaan en is tot sewe jaar gevangenisstraf gevonnis, wat heeltemal vir vyf jaar opgeskort is.&ldquo;Hulle is ook R250 000 beboet of drie jaar gevangenisstraf.&ldquo;Die boete is betaalbaar in paaiemente van R4 250 per maand en &rsquo;n laaste paaiement van R3 500.&rdquo;Volgens Ntabazalila is De Roubaix en Laubscher beveel om R250 000 aan die Drakenstein-munisipaliteit terug te betaal.Hulle het ook ingevolge die Strafproseswet ingestem om staatsgetuies te word.&ldquo;Hierdie twee (De Roubaix en Laubscher) was ook by Auto Paarl betrokke, maar het bedank.&ldquo;Daarom is niemand van di&eacute; maatskappy vervolg nie,&rdquo; het Ntabazalila ges&ecirc;.