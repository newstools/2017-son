DIE Oos-Kaapse departement van gesondheid het sy totale begroting in die 2015-&rsquo;16-boekjaar met net 0,4% onderbestee, maar groot probleme word ervaar.Dis uitgelig in &rsquo;n oorsigverslag wat die Oos-Kaapse portefeuljekomitee oor gesondheid gister aan die provinsiale wetgewer voorgel&ecirc; het.Die komitee het in November vier keer met departementele beamptes vergader.Die departement het R18,9 miljard van sy finale begroting van net meer as R19 miljard bestee.Luidens die verslag was daar ook vrugtelose en vermorste uitgawes ten bedrae van R74,4 miljoen.Byna R72 miljoen van di&eacute; uitgawes hou verband met mediese eise teen die departement en regsuitgawes.Die oorblywende vermorste uitgawes hou verband met onbetaalde diensverskaffer-rekeninge en die beskadiging en misbruik van voertuie.Die departement van dr. Pumza Dyantyi, LUR vir gesondheid, het onder skoot gekom vir tekortkominge in die verskaffing van distriksgesondheidsdienste.Luidens die verslag is daar &rsquo;n ho&euml; voorkoms van vakante poste, veral in sleutel- en kritieke posisies.Dit het dus &rsquo;n negatiewe impak op die uitvoer van die departement se mandaat.Blykbaar word groot probleme in die verskaffing van mediese nooddienste (EMS) ook in die provinsie ondervind.Volgens die komitee &shy;funksioneer die departementele EMS-oproepsentrum nie optimaal nie. Daarom is die wagtyd vir ambulanse en ander noodvoertuie te lank.Dit dui ook op &rsquo;n tekort aan noodvoertuie soos ambulanse en personeel en die swak bestuur van beskikbare hulpbronne.Die stadige uitvoer van die proses om hospitaalkomplekse te ontbind, verhoed ook glo dat mediese hulp van &rsquo;n ho&euml; gehalte gelewer word.Dit veroorsaak ook chaos in die lewering van hulp&shy;bronne en steun aan hospitale. Dus meen die komitee hospitale wat histories beter daaraan toe is, soos die &shy;Livingstone-hospitaal, kry &rsquo;n ooraanbod van hulpbronne.Dit in teenstelling met histories agtergeblewe en onderbefondste hospitale soos &shy;Dora Nginza en Mthatha, wat glo afgeskeep word.