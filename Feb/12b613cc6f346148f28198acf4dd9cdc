SY TOEKOMS op die Kaapse Vlakte het baie bleek gelyk, maar vandag is hy een van die Kaap se beste leerling-jokkies.Selfs Craig Bantam (20), van Epping Forest in Elsiesrivier, se onderwysers het gedink dinge lyk sleg vir sy toekoms.Maar Bantam, die seun van &rsquo;n skoonmaker en &rsquo;n visserman, het onlangs op &rsquo;n byeenkoms op die Kenilworth-renbaan teen van die land se beste jokkies twee keer gewen.Bantam s&ecirc; hy was in gr. 11 toe talentsoekers na sy skool gegaan het op soek na &ldquo;kort kinders&rdquo; om jokkies te word.&ldquo;Hulle het my geweeg en ges&ecirc; ek is perfek.&rdquo;Charmain Goodall, &rsquo;n trotse onderwyser van Bantam, s&ecirc; dinge by sy huis het swaar gegaan.Hy kon nie vir die nodige gesondheidstoetse gaan alvorens hy kon kwalifiseer vir &rsquo;n onderhoud om &rsquo;n jokkie te word nie.&ldquo;Sy ma het hom na die daghospitaal gevat, maar hulle het haar ges&ecirc; die uitslae sal lank vat en dan sal sy kans op die onderhoud verbygaan.&rdquo;Sy s&ecirc; die voormalige skoolhoof van die Sekond&ecirc;re Skool Ridge het toe die geld vir sy toetse gegee.Bantam s&ecirc; hy het toe gekwalifiseer en is na die Suid-Afrikaanse Jokkie-akademie in Durban gestuur om as &rsquo;n jokkie te gaan studeer.&ldquo;Ek het begin verlede jaar daar klaargemaak,&rdquo; vertel Bantam.Hy werk en studeer tans verder aan die Kaapse Jokkie-akademie in Milnerton.Bantam s&ecirc; een van die hoogtepunte tot dusver was toe hy die 1 000 m- en 1 600 m-wedrenne op Kenilworth teen van die land se beste jokkies gewen het.&ldquo;Ek het daardie dag gejaag teen Grant van Niekerk en Aldo Domeyer.&ldquo;N&aacute; daai het baie scouts my raakgesien en d&iacute;t het my naam gemaak in die Kaap.&rdquo;Hy s&ecirc; sy volgende doel is om aan die Met deel te neem.&ldquo;My ouers is baie trots op my, en om te weet waar ek vandaan kom, gee my nog meer hoop om beter te doen.&rdquo;Goodall s&ecirc; Bantam was op skool &rsquo;n bietjie verlore, maar die jokkie-geleentheid het hom &rsquo;n kans op &rsquo;n beter lewe gegee.&ldquo;Ons is almal baie trots op hom,&rdquo; vertel Goodall.