DIE speaker van die Oos-Kaapse wetgewer, Noxolo Kiviet, het Vrydag in die Bhisho-wetgewer haar hande met EFF-LPW&rsquo;s vol gehad.Dit was voordat die premier, Phumulo Masualle, sy provinsiale rede gelewer het.Kiviet het die EFF, onder die leiding van Siyabulela Peter, beveel om die markiestent waarin die wetgewer-sitting gehou is, te verlaat.Dit was omdat hulle die party se nou reeds bekende rooi oorpakke en hoede gedra het.Die EFF is reeds voorheen daaroor verwyder aangesien die oorpakke onaanvaarbare kleredrag in die provinsiale wetgewer is.Die wetgewer het di&eacute; besluit in 2015 geneem.Gevolglik het die EFF Woensdag &rsquo;n dringende hooggeregshofaansoek gebring om die 2015-besluit ongrondwetlik te laat verklaar.Die hooggeregshof in Bhisho het die aansoek egter Donderdag van die hand gewys.Luidens &rsquo;n wetgewer-verklaring kon die regter nie verstaan hoekom die aansoek nou so dringend is nie, aangesien die kleredrag-besluit reeds in 2015 geneem is.Ten spyte van die hofbeslissing het Peter en kie steeds in hul EFF-kleredrag vir die wetgewer-sitting opgedaag.Nadat hulle geweier het om die tent te verlaat, het Kiviet bevestig sy sal die saak na die wetgewer se etiekkomitee verwys.