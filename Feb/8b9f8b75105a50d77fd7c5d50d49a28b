DAAR is vir my twee dinge wat uitstaan tussen die styl van Suid-Afrikaners en Nederlanders ... Die Nederlanders is meer geneig om donker kleure te dra. Suid-Afrikaners is weer lief vir kleur en prints.Dalk het dit iets daarmee te doen dat dit nou in Europa winter is. Nederlanders is ook gemaklik. Ek is altyd verras wanneer ek iemand met behoorlike hakke sien. Hier word baie van openbare vervoer gebruik gemaak, geloop en fietsgery. Om dus met gemak by jou bestemming te kom, moet jy maar die hakke verruil vir plat skoene. Son op Sondag se fotograaf Melinda Stuurman het by die onlangse Mansmode-week gaan inloer en ek het by die Amsterdamse Modeweek &rsquo;n draai gaan maak om te kyk wat modeliefhebbers dra.